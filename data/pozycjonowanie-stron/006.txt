„Mur” w pozycjonowaniu, 10 kroków co zrobić kiedy pozycje nie pną się w górę
Czytelnicy którzy do mnie piszą, proszą aby poruszyć kwestię tzw muru w pozycjonowaniu. Jest to sytuacja kiedy pozycje
nie chcą wejść wyżej niż pozycje które już zostały osiągnięte. Z taką sytuacją spotykają się osoby samodzielnie
pozycjonujący swoje strony www ale też specjaliści zajmujące się tym zawodowo. Jest to dosyć normalna sytuacja i
stosując odpowiednią „procedurę” spokojnie można pokonać taką przeszkodę.

Zdarzyło Ci się kiedyś, że:
pozycje wszystkich fraz, które pozycjonujesz nie chciały osiągnąć wyższych pozycji?

tylko wybrane frazy nie chciały ruszyć z miejsca?

frazy na jakiś czas wskakiwały do top 10 a później wypadały?

Spis treści:
analizuj ostatnie linki

analizuj historyczne linki

porównaj domeny konkurencji

porównaj linki konkurencji

porównaj anchorów konkurencji

sprawdź optymalizację

zmień schemat anchorów

zmień schemat back linków

zmień podstronę docelową

zmień domenę :)

Wielu pozycjonerów czy przedsiębiorców, którzy decydują się na samodzielne pozycjonowanie strony czy sklepu, spotykają
się właśnie z takim zjawiskiem, kiedy pozycje z jakiegoś względu dosłownie stoją w miejscu, nie zmieniają się. Błędem w
takich sytuacjach jest zwiększanie ilości przydzielanych linków, zwłaszcza, jeśli ilość tych linków zwiększa się dla
podstrony zoptymalizowanej pod frazę czy frazy, które akurat nie chcą piąć się w górę. Poniżej przedstawiam kroki, jakie
należy podjąć, aby pokonać taką właśnie trudność.

1. Analizuj ostatnie linki
Bardzo ważną kwestią jest prowadzenie odpowiednich notatek z pozycjonowania. Prowadzenie zestawienia linków, jakie są
przydzielane w każdym miesiącu oraz anchorów. Przejrzyj dokładnie linki, jakie były przydzielane w ostatnich 4-6
miesiącach. Zastanów się czy te linki czymś się różnią? Czy mają jakiś wspólny mianownik? Jeżeli jest to możliwe, wejdź
na każdy z tych linków. Być może jest tak, że wszystkie są zbyt schematyczne.



2. Analizuj historyczne BL
Może okazać się, że do Twojej domeny czy konkretnie do podstrony są przydzielone linki, które psują profil linkowania.
Może być też tak, że są przydzielone linki słabej jakości i to właśnie one są przyczyną słabej reakcji dla Twojej
domeny. Pomimo, iż obecnie każdy link jest oceniany przez algrytm indywidualnie to zdarzają się sytuacje, kiedy to
kasowanie wybranych linków powodowało wzrosty pozycji.



3. Porównaj domeny konkurencji
Piszę o tym, ponieważ zdarza się, że ktoś zgłasza się do mnie z analizą pozycjonowania, abym zdiagnozował, dlaczego
pozycje nie pną się w górę. Okazuje się, że domeny, które są nad tą, która „nie idzie” mają Trust Flow 60, są 15 lat w
sieci, 200 000 tys site itp. a przebić je próbuje domena, która nie posiada nawet 20% w/w parametrów. Oczywiście zgadzam
się, że znaleźć można w top 10 domeny które mają słabe parametry i są nad tymi, które mają wyższe. Nie mniej trzeba też
pamiętać, że czynnikiem rankingowym jest pewien algorytm. Algorytm taki działa w sposób logiczny i ocenia strony na
podstawie pewnych danych. Trzeba też pamiętać o tym, że algorytm może się pomylić;)

Jak widać domena nr1 znacznie odbiega parametrami od stron konkurencji, która znajduje się w top 10 na słowa kluczowe,
na których tej domenie zależy

4. Porównaj linki konkurencji
Wielu pozycjonerów ma swoją strategię linkowania. W zasadzie każdy ma swoją strategię i często jest tak, że wydaje im
się, iż ta właśnie strategia jest najskuteczniejsza. Może okazać się jednak, że pozycjonowana domena ma przydzielane
linki z tzw profili, ogłoszeń, notatek prasowych i zaledwie 4 artykułów sponsorowanych na portalach regionalnych.
Podczas, gdy domena konkurencji ma przyrost rzędu 20 linków miesięcznie, linki są dywersyfikowane i pochodzą z portali
typu Interia, Onet itp. Domena prowadzi też aktywne współprace z Influancerami, gdzie pozyskuje niezależnie BL dla
swojej domeny. W takiej sytuacji z duży prawdopodobieństwem, jeśli nie zwiększysz nakładów prawdopodobnie nigdy nie
przebijesz stron konkurencyjnych.

5. Porównaj anchory konkurencji
W mojej ocenie sposób w jaki są przydzielane anchor teksty, odgrywa jedną z bardziej kluczowych ról w pozycjonowaniu.
Pamiętaj o tym ważnym elemencie. Jeśli nie jesteś w stanie pokonać konkurencji, sprawdź w jaki sposób linkują do domen,
które chcesz pokonać. Analizuj parametry i sprawdzaj % występowania poszczególnych anchorów dla poszczególnych podstron.
Zastanów się, w czym jesteś gorszy i nie kopiuj, a wdrażaj rozwiązanie dzięki któremu będziesz jeszcze lepszy.



6. Sprawdź optymalizację
Czasem domena która jest pozycjonowana jest optymalizowana dla najważniejszych elementów. Otrzymuje frazy kluczowe do
title, description, treści na daną podstronę. Jeśli efekty nie są osiągane, podejmuj kolejne próby. Zastanów się, co
można jeszcze zrobić, aby pozycje dla Twojej strony cały czas rosły. Pomyśl, jak Google widzi Twoją stronę. Jak ją
skanuje lub jak może skanować, co można poprawić udoskonalić czy zmienić. Nieustannie staraj się przełamać schemat.
Sprawdź, co można jeszcze poprawić poza tym, co już zostało zrobione.



7. Zmień schemat anchorów
Żaden schemat nie jest dobry, jeśli jest zbyt schematyczny ;). Zwłaszcza w pozycjonowaniu. Być może jest tak, że
linkujesz domenę wg określonego układu. Przejrzyj dokładnie historycznie linki jakie są przydzielane i zastanów się, co
można zrobić, aby w tym danym miesiącu zmienić sposób przydzielania anchorów o 180stopni. Przełamuj schematy.

8. Zmień schemat backlinków
Analizując różne domeny widzę, że linki przydzielane są niemalże w takim samym układzie i na prawie takich samych
stronach. Niewiele się od siebie różnią i są bardzo a to bardzo strukturalne. Nic więc dziwnego, że pozycje nie idą do
góry i z dużym prawdopodobieństwem nie pójdą, jeśli coś nie zostanie zmienione. Pomyśl, co możesz zmienić i zrób to.
Umieść dla odmiany linki na zupełnie innych stronach, tak aby znacząco różniły się od poprzednich miesięcy.

Zastanów się czy do domeny którą pozycjonujesz prowadzą takie linki jak:

dofollow

nofollo

wiki:)

linki obrazkowe

linki z komentarzy

portale regionalne news

blogerzy

portale tematyczne



9. Zmień podstronę docelową
Jeśli wszystkie w/w metody zawiodą można zdecydować się na dosyć drastyczny krok, jakim jest zamiana podstrony
docelowej. Czasem może być tak, że dla danej podstrony zrobiliśmy wszystko co było możliwe a domena nadal nie reaguje. W
takich sytuacjach dobrym krokiem jest zbudowanie osobnej podstrony i dla niej właśnie prowadzenie prac seo. Oczywiście
zawartość musi być przeniesiona aby nie występowała kanibalizacja fraz kluczowych. Dobrze jest w takich momentach
stworzyć nowe treści dla tej nowo utworzonej podstrony.

domena.pl/pozycjonowanie

zamień na

domena.pl/pozycjonowanie-stron

10. Zmiana domeny:)
Jeżeli wszystkie z w/w metod nie działają i pozycje dla Twojej strony nadal nie zmieniają się a Ty jesteś pewien, że
Twoja domena nie ma filtra, oznacza to że ktoś w Google bardzo Cię nie lubi ;p. Osobiście nie spotkałem się jeszcze z
taką sytuacją, ale być może Ty się spotykasz? Może jednak zdarzyć się sytuacja, że profil linkowania domeny jest tak zły
i historyczne pozycjonowanie tak słabe, iż szkoda czasu na czyszczenie tego wszystkiego i w takich okolicznościach
faktycznie najlepszym rozwiązaniem będzie właśnie zmiana domeny.

Podsumowanie
Tzw mur jest pewnym zjawiskiem w pozycjonowaniu i wielu czytelników zgłasza się do mnie z takim właśnie problemem.
Najgorsze w tym wszystkim jest to, że często pozycjonerzy zapominają o kluczowych elementach. Dlatego pamiętaj, aby
nieustannie analizować i poprawiać ponieważ tylko przełamanie schematu może pomóc. Oczywiście zawsze możesz też zlecić
pozycjonowanie SeoNinja wysyłając zapytanie tu ;)