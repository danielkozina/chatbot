POZYCJONOWANIE STRON INTERNETOWYCH W GOOGLE – CZYM JEST I JAK WYKONAĆ JE SKUTECZNIE?
17 KWIETNIA 2019MAGDALENA KUBASIEWICZ & MARCIN KĘSKA SEO/SEM
Pozycjonowanie stron to jedna z najskuteczniejszych form marketingu internetowego. Na czym dokładnie polegają działania
SEO, dlaczego warto je prowadzić, co wpływa na miejsce strony w wynikach wyszukiwania? Nasz artykuł odpowiada na te i
inne pytania dotyczące tego zagadnienia, szczególnie w wyszukiwarce Google.

Banner związany z pozycjonowaniem stron w Google

Spis treści:
Co wiąże się z pozycjonowaniem strony? Czym jest SEO?
Czym SEO/Pozycjonowanie stron różni się od SEM?
Dlaczego warto być wysoko w Google?
Jakie korzyści przynosi pozycjonowanie stron wysoka widoczność w Google?
Jakie strony można pozycjonować?
Czym są wyniki wyszukiwania Google?
Ile ruchu mogą przynieść strony w zależności od pozycji w Google?
Co wpływa na pozycjonowanie strony i widoczność witryny w wynikach wyszukiwania Google?
Zawartość stron
Linki zewnętrzne do stron
Optymalizacja stron
Jak wygląda sam proces, czyli jak samemu pozycjonować stronę?
Opracowanie strategii SEO
Co powinna zawierać strategia, aby pozycjonowanie stron było skuteczne?
Optymalizacja stron, czyli SEO optymalizacja
Od czego zależy dobór elementów do poprawienia?
Co jeszcze jest ważne?
Czy każda strona musi zostać zaindeksowana w Google?
Z jakich narzędzi warto skorzystać?
Optymalizacja treści na stronie internetowej
Link – building, czyli pozyskiwanie linków przychodzących
Rozbudowa tekstów
Analiza wyników SEO
Ile kosztuje pozycjonowanie stron, a ile pozycjonowanie sklepu internetowego? Czyli kilka słów o cenniku
Z jakich elementów składa się budżet na pozycjonowanie stron?
Czy pozycjonowanie stron za 200 zł ma sens? Czy taka oferta da dobry wynik?
Jak osiągnąć sukces, czyli jak wygląda dobre pozycjonowanie stron/SEO?
Czy pozycjonowanie stron internetowych jest niezbędne?
CO WIĄŻE SIĘ Z POZYCJONOWANIEM STRONY? CZYM JEST SEO?
Pozycjonowaniem nazywamy pełen zestaw czynności marketingu internetowego, podejmowanych w celu zapewnienia witrynie jak
najlepszej widoczności w naturalnych wynikach wyszukiwania w wyszukiwarkach internetowych np. Google. To tyle jeśli
chodzi o formułkę w encyklopedii. Innymi słowy pozycjonowanie stron to sposób na to, by wyświetlać się temu komu trzeba
i to jak najwyżej 🙂 Aby uzyskać wysoką ilość ruchu z Google konieczne jest podjęcie działań zarówno w obrębie samej
witryny (on-site), jak i na zewnątrz (off-site). Dobre wykonane to często znacznie lepsza rozpoznawalność marki w
Internecie.

W Polsce 97% zapytań kierowanych jest do wyszukiwarki Google, zatem dość często pozycjonowanie stron domyślnie ogranicza
się tylko do tej wyszukiwarki internetowej.

CZYM SEO/POZYCJONOWANIE STRON RÓŻNI SIĘ OD SEM?
SEO/pozycjonowanie strony to nie to samo co SEM (ang. Search Engine Marketing, marketing internetowy w wyszukiwarce). To
drugie pojęcie jest terminem szerszym, zawierającym w sobie również SEO, ale także prowadzenie kampanii PPC (ang. Pay
Per Click, popularne linki sponsorowane) w wyszukiwarce. Często pojęcia SEO i SEM są (mylnie!) używane zamiennie, przez
co część działań niepoprawnie postrzega się jako SEO czy pozycjonowanie stron – na przykład kampanie Google Ads (dawniej
Google Adwords). W istocie to część składowa SEM, ale już nie SEO.

DLACZEGO WARTO BYĆ WYSOKO W GOOGLE?
W 2017 roku z Internetu przynajmniej raz dziennie korzystało ponad 72,7% Polaków (źródło: Raport IAB Polska, Internet
2017/2018). Ponad 90% z nich posługiwało się przy tym wyszukiwarką Google. W Polsce Google właściwie nie ma konkurencji:
na przykład stosunkowo popularne za granicą Yahoo w naszym kraju jest wykorzystywane przez mniej niż 2% internautów.
(źródło: http://gs.statcounter.com/) Bezprecedensowa popularność Google sprawia, że w Polsce witryny optymalizuje się
przede wszystkim pod kontem tej wyszukiwarki.

Wykres popularności wyszukiwarki Google w Polsce

Ilość ruchu na stronie zależy od jej pozycji wśród innych wyników wyszukiwania. Im wyżej znajdziesz się w wynikach
wyświetlanych po wpisaniu najważniejszych dla Twojego biznesu wyrażeń kluczowych (inaczej fraz oraz im więcej ich
będzie) tym więcej Internautów przejdzie z wyszukiwarki na Twoją stronę www. Dzięki temu potencjalnie zwiększy się
zasięg strony, świadomość marki oraz sprzedaż produktów i usług. Pozycjonowanie strony to działanie, które przynosi
wiele korzyści.

JAKIE KORZYŚCI PRZYNOSI POZYCJONOWANIE STRON WYSOKA WIDOCZNOŚĆ W GOOGLE?
Podstawowa korzyść, jaką można odnieść dzięki dobrej widoczności stron w wyszukiwarce, to przyciągnięcie na stronę
większej liczby użytkowników, potencjalnie zainteresowanych naszą ofertą. To z kolei sprzyja osiągnięciu celów
biznesowych: przede wszystkim zwiększeniu sprzedaży oraz pozyskiwaniu leadów sprzedażowych.

Drugą korzyścią jaką przynosi pozycjonowanie strony jest niewątpliwie zwiększenie zaufania i świadomości marki. Dzięki
zajęciu pierwszego miejsca w wynikach wyszukiwania ocenę jakości produktów i usług, które oferuje firma będzie wyższa
oraz wyróżni ją na tle konkurencji.

Pozycjonowanie stron w Google przynosi znacznie więcej korzyści (nasz artykuł wymienia tylko 3 naszym zadniem
najważniejsze):

pozycjonowanie to dotarcie do idealnej grupy docelowej w czasie, gdy szuka artykułu, produktu i usługi, które oferujesz
pozycjonowanie to reklama wyświetlana jest przez 24 godziny na dobę/7 dni w tygodniu
pozycjonowanie to oszczędności – koszt dotarcia do klienta jest bardzo niski, a w długofalowej perspektywie przynosi
największy zwrot z inwestycji w reklamę
JAKIE STRONY MOŻNA POZYCJONOWAĆ?
Odpowiedź na to pytanie jest prosta – wszystkie. Zawsze warto troszczyć się o to, by strona była jak najlepiej oceniana
przez Google (oraz przez użytkowników). Dzięki Google pozyskasz więcej ruchu na niej. W zależności od rodzaju stron
różne są jednak zakresy działań SEO, jakie warto podjąć, a więc pozycjonowanie stron może wyglądać inaczej.

Jeśli prowadzimy bloga na przykład na temat książek, pozycjonowanie często prowadzone jest na własną rękę oraz ograniczą
się przede wszystkim do tworzenia wartościowej treści (najlepiej takiej, który zechcą podlinkować inni).

Bardziej profesjonalną działalność SEO warto zlecać przede wszystkim tam, gdzie lepsza pozycja w wynikach wyszukiwania
oznacza większy zarobek. Dotyczy to więc między innymi stron firmowych, sklepów internetowych (odpowiednia ilość linków
przychodzących i indywidualne przygotowany artykuł lu opis produktu mogą zdziałać cuda!), serwisów aukcyjnych,
porównywarek cenowych, serwisów informacyjnych, portali ogłoszeniowych i wielu innych.

CZYM SĄ WYNIKI WYSZUKIWANIA GOOGLE?
Google wybiera wyniki w zależności od zapytania – tak, by jak najlepiej dopasować listę prezentowanych stron (i
informacji) do potrzeb użytkownika. Nawet niewielkie zmiany w treści zapytania (czyli tego, co wpisujemy w okienko
wyszukiwania) dokonuje zmiany stron lub pozycji.

Wyniki mogą być również różne w zależności od naszej lokalizacji: jeśli wpiszemy hasło „dentysta” przebywając w
Krakowie, Google zasugeruje nam inne strony, niż gdybyśmy przebywali w Warszawie. Jeśli jednak przebywamy w Krakowie, a
interesuje nas dentysta w Warszawie, bo tam właśnie się wkrótce wybieramy – wystarczy wpisać „dentysta Warszawa” (i
otrzymany podobną listę do tej, jaką zobaczyłby mieszkaniec Warszawy). Taka lokalizacja wyników sprawia, że możemy mówić
o dwóch rodzajach: pozycjonowaniu lokalnym (pod kątem osób poszukujących usług/produktów jedynie na konkretnym obszarze)
oraz pozycjonowaniu globalnym (pod kątem osób z większego obszaru – na przykład całego kraju). To rozróżnienie jest
ważne, ponieważ gdy prowadzimy biznes lokalny (na przykład sieć restauracji działających wyłącznie w Warszawie i
Krakowie) będzie nas interesować przede wszystkim zdobywanie klientów przebywających na określonym obszarze.

Same wyniki wyszukiwania (ang. SERP – Search Engine Result Page) dzielą się z kolei na dwie kategorie – płatne (a więc
reklamy Google Ads, definiowane dla tych fraz kluczowych) oraz wyniki naturalne. Wszystkie powyższe kwestie opisze
dokładniej nasz artykuł na podstawie wyszukiwania na hasło „buty”, którego pozycjonowanie jest obecnie bardzo trudne.

Wyniki wyszukiwania Google dla zapytania

Pierwsze wyniki, które pokazuje nam Google na hasło „buty” to wyniki płatne (sponsorowane). Oznacza to, że danej stronie
niekoniecznie prowadzono skuteczne działania SEO pod kątem słowa kluczowego „buty”, ale ma uruchomioną kampanię
reklamową Google Ads, mającą wyświetlać się użytkownikom, wpisującym odpowiednie hasło w wyszukiwarce. Za takie reklamy
płacą w tym przypadku licząc od pierwszej pozycji sklepy internetowe eobuwie.pl oraz born2be.pl czy zalando.pl).

Wyniki płatne wyświetlają się zwykle na górze albo na dole i poza postacią tekstową mogą przyjąć również postać
niewielkich grafik – na przykład prezentujących określone produkty (wraz z ich ceną).

Pierwszy wynik naturalny – top1 na hasło „buty” – to sklep Renee. W wyszukiwarce Google uznało więc tą witrynę za
najlepiej odpowiadające na potrzebę użytkownika, który wpisuje do wyszukiwarki bardzo ogólne słowo kluczowe „buty”
(pozycjonowanie tej strony jest dla danego słowa najbardziej skuteczne).

Wyniki wyszukiwania Google dla

Modyfikacja wyszukiwania na hasło „buty sportowe damskie” spowoduje zmianę wyników wyszukiwania i inny zestaw stron.
Wciąż poszukujemy butów, ale konkretnego typu – Google wyświetli więc w pierwszej kolejności strony, które uzna za
najlepiej pasujące do tego zawężonego hasła.

Tym razem wyświetlają się reklamy sklepów born2be, eobuwie oraz sklepmartes. Z kolei w top3 pozycji znalazły się strony
kategorii butów w Zalando, Domodi oraz Allegro – duże sklepy internetowe z podstronami optymalizowanymi pod kątem
konkretnie tego zapytania użytkownika wyszukiwarki Google.

Wyniki wyszukiwania Google dla hasła

Jeszcze inaczej będą przedstawiały się wyniki wyszukiwań lokalnych. Jeśli chcemy kupić buty sportowe damskie w
określonej lokalizacji, na przykład Krakowie, po wpisania „sportowe buty damskie Kraków”, Google zaprezentuje nam na
najwyższej pozycji strony najlepiej pasujące do tego hasła, a więc zapewne: działające lokalnie (pozycjonowanie lokalne,
SEO lokalne) i z dużym prawdopodobieństwem najlepiej odpowiadające na potrzeby użytkownika z tej miejscowości.

Warto zwrócić uwagę, że w przypadku wyników lokalnych, Google wyświetla nie tylko reklamy (w postaci widocznych na górze
grafik) oraz wyniki naturalne (porównywarkę ceneo i serwis ogłoszeniowy olx), ale również wskazuje na mapie lokalizacje,
które uznaje za potencjalnie dopasowane do hasła – czyli krakowskie sklepy, w których można kupić buty. To ułatwienie
dla użytkownika, który może zobaczyć na mapie położenie poszczególnych placówek oraz sprawdzić wskazówki dojazdu, czy
znaleźć bezpośredni numer telefonu. Wyniki w tym polu pobierane są na podstawie wizytówek firm, które można bezpłatnie
założyć w usłudze Google Moja Firma (jeśli chcesz mieć dobre SEO i pozycjonowanie lokalne, czym prędzej dodaj taką
wizytówkę dla swoich stron). Witryny prowadzące najlepsze pozycjonowanie (na pozycji 1, 2 lub 3) w wyszukiwarce mają
najlepsze miejsce, ale często znajdują się one poniżej mapki.

Strona wyników wyszukiwania może być bardzo rozbudowana – oczywiście wszystko po to, aby użytkownik wyszukiwarki uzyskał
jak najlepsze dla niego wyniki. Przykładem może być zapytanie o popularną restauracje oferującą “taco” w angielskiej
wersji wyszukiwarki Google, które zostało sztucznie wygenerowane i opisane w artykule na blogu MOZ – “Mega-SERP: A
Visual Guide to Google”. Zrzut zapytania z artykułu przedstawiamy poniżej.

Mega SERP Google - przykład wygenerowany przez MOZ

ILE RUCHU MOGĄ PRZYNIEŚĆ STRONY W ZALEŻNOŚCI OD POZYCJI W GOOGLE?
Na witrynę internetową, która ma najlepsze pozycjonowanie wyświetli się na dane hasło jako pierwsze, wchodzi około 20%
osób, wpisujących to hasło w wyszukiwarce. Dzięki drugiemu miejscu „zagarnia” około 13% ruchu, a witryny numer trzy –
również 13%. Każda kolejne miejsce to wynik nieco gorszy, szacuje się jednak, że mając miejsce dziesiąte, portal może
zyskać około 7% ruchu z danego hasła.

Aby obliczyć, jaki ruch można pozyskać z danego słowa kluczowego wykorzystując pozycjonowanie stron wystarczy pomnożyć
współczynnik klikalności CTR wybranej miejsca w wynikach wyszukiwania oraz historyczną ilość wyszukiwań słowa w danym
miesiącu (dane historyczne dostępne są np. w narzędziu planera słów kluczowych Google Ads czy narzędziu Ubersuggest).

Zależność między miejscem w wynikach wyszukiwania, a współczynnikiem CTR w Google
Źródło: https://ignitevisibility.com/ctr-google-2017/

Objaśnienie: Procenty nie sumują się do stu, ponieważ wielu użytkowników zagląda na więcej niż jeden wynik wyszukiwania.

CO WPŁYWA NA POZYCJONOWANIE STRONY I WIDOCZNOŚĆ WITRYNY W WYNIKACH WYSZUKIWANIA GOOGLE?
Google, przy wyznaczaniu miejsca strony w swoich wynikach, bierze pod uwagę ponad 200 czynników. Dla uproszenia
działania wpływające na pozycjonowanie można podzielić je na trzy, podstawowe kategorie.

Elementy wpływające na widoczność strony w Google

ZAWARTOŚĆ STRON
O pozycji strony decyduje w głównej mierze treść. Google ocenia między innymi zawartość samej strony – zamieszczane na
niej teksty oraz grafiki. Bierze pod uwagę na przykład: występowanie określonych słów kluczowych, synonimów słów,
oryginalność materiałów (kopiowanie treści nie przyniesie więc rezultatu), ich długość, przystępność dla użytkownika
(np. obecność nagłówków Hx), linki zamieszczane na stronie (liczy się i linkowanie wewnętrzne i zewnętrzne). Listę
takich elementów wartych poprawy można uzyskać zlecając audyt seo lub wykorzystując narzędzia (Screaming Frog, SiteBulb
itp.).

LINKI ZEWNĘTRZNE DO STRON
Pozycjonowanie stron to głównie pozyskiwanie odnośników (linków). Dzięki nim algorytm wie, który serwis jest bardziej
popularny. Google lepiej ocenia strony, do których prowadzą odnośniki z zewnętrznych serwisów. Sam mechanizm można
porównać do modelu głosowania, jednak z tą różnicą, że nie wszystkie głosy są równe. Link z portali o wysokim
autorytecie ma dużo większą moc niż link z nowo powstałej strony.

Ważne jest tutaj pamiętanie o tym, że Google nie promuje spamu. W przeszłości działania SEO i pozycjonowanie strony
często sprowadzały się do zdobywania dużej ilości linków z mało wartościowych miejsc. Dzięki temu, że było ich dużo
strona zajmowała lepsze miejsce. Wprowadzenie algorytmu Pingwin na dobre zakończyło tę epokę.

Obecnie wyszukiwarka premiuje serwisy, posiadające dużą liczbę linków z wartościowych serwisów, które same mają dobrą
widoczność w wyszukiwarce. Pod uwagę brana jest więc nie tylko sama liczba linków, ale też to, czy pochodzą z serwisów o
wysokiej jakości, z dużym autorytetem. Nie bez znaczenia jest także tematyka witryny – link ze strony o tematyce modowej
do wizytówki firmy budowlanej wygląda podejrzanie i nie jest dobrym pomysłem. Pozycjonowanie taką metodą nie będzie
skuteczne.

OPTYMALIZACJA STRON
W tym przypadku chodzi o czynniki przede wszystkim „techniczne” – na przykład szybkość ładowania się serwisu, strukturę
menu, budowę adresów url poszczególnych podstron i kategorii, brak błędnych przekierowań czy odpowiednio dostosowana
wersja mobilna.

Warto podkreślić, że od 2015 roku jednym z najważniejszych czynników, jest tak zwany „RankBrain” – algorytm bazujący na
sztucznej inteligencji, który ocenia zapytania użytkowników, wyszukując najbardziej pasujące do nich witryny. RankBrain
potrafi „zinterpretować” bardziej skomplikowane zapytania użytkowników nie tylko na podstawie słów kluczowych, ale także
kontekstu zapytania.

W 2018 roku Google wprowadziło aktualizację o nazwie „mobile first index”. Obecnie ogromny wpływ na wysokie miejsce
witryny ma jej wersja mobilna: to ona jest oceniana przez Google w pierwszej kolejności. Jeżeli nasza strona nie jest
dostosowana pod urządzenia mobilne, pozycje w wynikach wyszukiwania i ogólna widoczność będą znacznie niższe, niż mogły
by być.

JAK WYGLĄDA SAM PROCES, CZYLI JAK SAMEMU POZYCJONOWAĆ STRONĘ?
Wiemy już, czym jest pozycjonowanie stron, jakie może przynieść korzyści dla stron oraz jakie przykładowe czynniki
wpływają na popularność strony w wyszukiwarkach. Jak jednak powinien wyglądać profesjonalnie przeprowadzony proces
budowania widoczności w Google?

Schemat procesu budowania widoczności w Google

Poniżej przedstawiamy podejmowane działania SEO krok po kroku.

Informacja:

Najlepszy system, który określa skuteczność działań związanych z SEO jest Google Search Console. Usługa ta jest darmowa,
łatwo się w niej poruszać, ale co najważniejsze -narzędziem tym sprawdzisz dane na temat widoczności Twojej strony
prosto z zasobów Google oraz uzyskasz wiedzę o konkretnych linkach do niej. Jest to także miejsce, do którego otrzymasz
wiadomości o ewentualnych działaniach ręcznych związanych ze stroną lub przypadkach Koniecznie załóż konto w tym
narzędziu już dziś, jeśli tego nie zrobiłeś wcześniej i dodaj do niego każdą ze stron, dla której zależy Ci na ruchu z
Google.

OPRACOWANIE STRATEGII SEO
Przed rozpoczęciem jakiejkolwiek działalności marketingowej – także działań SEO – należy opracować strategię. Staranny
research i przygotowania umożliwiają wybranie najlepszych metod działania oraz dostosowania ich do specyfiki marki,
branży i potencjalnej konkurencji.

Pracując nad słowami kluczowymi (ang. keyword) pamiętaj, że czasem lepsze efekty SEO otrzymujesz, kiedy hasło jest
rzadziej wyszukiwane. Ilość ruchu do uzyskania na wysokich pozycjach przy trudnym słowie kluczowym, które będziesz
musiał podnosić w rankingu dobrymi linkami, to nie gwarancja sukcesu. Czasem uda się osiągnąć potencjał pokazywany przez
narzędzia, czasem nie, gdyż pokazują one jedynie szacunki na podstawie swoich własnych algorytmów, a analizę opierają na
niepełnych danych. Czasem po prostu warto zdecydować się na hasła, które mają mniejszą konkurencyjność, ale gdy znajdą
się na one na wysokich miejscach przyniosą może mniejszy ruch, za to będą mieć lepszy współczynnik konwersji od tych
ogólnych wyrażeń.

CO POWINNA ZAWIERAĆ STRATEGIA, ABY POZYCJONOWANIE STRON BYŁO SKUTECZNE?
W ramach opracowywania strategii SEO dla stron, między innymi:

dobierane są słowa kluczowe: przy ich doborze brane są pod uwagę nie tylko dobre dopasowanie do oferty danej firmy, ale
też liczba wyszukiwań czy potencjalna konkurencja walcząca o wysokie miejsca zbliżone wyszukiwania,
zostaje przeanalizowana konkurencja oraz podejmowane przez nią działania,
powstaje plan strategii budowy linków oraz rozbudowy treści i poprawy optymalizacji strony,
określone zostaną metody mierzenia wyników.
Na tym etapie warto zlecić wykonanie audytu całej witryny, który umożliwi zdiagnozować ewentualne czynniki, mogące
obniżać jej widoczność (na przykład znaleźć błędne przekierowania, braki tekstów alternatywnych czy zduplikowane
treści).

OPTYMALIZACJA STRON, CZYLI SEO OPTYMALIZACJA
Kolejnym krokiem powinno być rozpoczęcie działań SEO on-site, dotyczących udoskonalenia samej konstrukcji stron. Na tym
etapie optymalizowane są czynniki wpływające na poprawność indeksowania witryny przez roboty wyszukiwarki czyli:
struktura menu, znaczniki meta, plik robots.txt, plik mapy witryny, przekierowania, błędy 4XX oraz 5XX, budowa adresów
URL, linkowanie wewnętrzne, wersja mobilna, duplikacja podstron, niedziałające linki, kanibalizacja słów kluczowych i
wiele innych.

OD CZEGO ZALEŻY DOBÓR ELEMENTÓW DO POPRAWIENIA?
W zależności od tego, czy będzie to pozycjonowanie sklepu internetowego czy lokalne dla małej wizytówki firmowej na
rynku lokalnym ilość pracy będzie się różnić. Czasem koszt niektórych optymalizacji (np. długi czas ładowania stron)
będzie w dużej mierze zależny od tego jak zbudowana jest witryna i osiągnięcie wyniku 100/100 pkt w Google Page Speed
Test będzie niemożliwe. Warto wtedy zobaczyć, jakie wyniki osiągają firmy znajdujące się na pierwszej stronie wyników
wyszukiwania Google dla interesującego nas słowa kluczowego i optymalizować swoją witrynę w zbliżony sposób. Dzięki temu
efekty działań będą dobre i można sporo zaoszczędzić. Pamiętajmy też, że optymalizacja stron pod kątem wyszukiwarek
internetowych dotyczy całości stron – liczy się nie tylko strona główna, ale także podstrony, które wyświetlą się w
wynikach organicznych wyszukiwarce internetowej na interesujące nas frazy kluczowe.

CO JESZCZE JEST WAŻNE?
Ważne jest również dążenie do poprawy UX (user experience – czyli ogółu doświadczeń użytkownika ze stroną). To na tym
etapie udoskonala będzie na przykład wersja mobilna strony czy prędkość jej ładowania – to elementy, które dobre
pozycjonowanie powinno optymalizować.

CZY KAŻDA STRONA MUSI ZOSTAĆ ZAINDEKSOWANA W GOOGLE?
Pamiętajmy, że nie wszystkie podstrony muszą być zgłaszane do indeksowania przez Google. Raczej nie prowadzi się działań
SEO dla podstron tj. polityka prywatności, strona „program partnerski” czy strona plików cookies. Można spokojnie
wyłączyć ich indeksowanie (w kodzie strony lub w pliku robots.txt), bo nie zwierają one fraz i treści istotnych dla
Google – pozycjonowanie takich podstron po prostu nie ma sensu.

Z JAKICH NARZĘDZI WARTO SKORZYSTAĆ?
Optymalizacja strony wymaga narzędzi. Przydatne będą na pewno narzędzia tj. Google Analytics, Google Search Console,
Surfer SEO czy Senuto. Niektóre z nich są płatne, ale jeśli zależy nam na top 10 wyników wyszukiwania warto w nie
zainwestować.

OPTYMALIZACJA TREŚCI NA STRONIE INTERNETOWEJ
Jeśli serwis istnieje już od dawna, w pierwszej kolejności powinny zostać poprawione dotychczas zamieszczane na nim
treści. Usunięte muszą zostać wszystkie duplikaty, publikowane teksty w niektórych przypadkach będą przeredagowywane
albo inaczej formatowane, czasem może pojawić się potrzeba przepisania ich od nowa.

Każda treść w serwisie powinna powstać w oparciu o słowa kluczowe, na które ma być wyświetlana w Google, dlatego do
każdej z nich należy w pierwszej kolejności zadbać o dobór fraz kluczowych, a następnie nasycić odpowiednio nimi tekst.
Tylko wtedy pozycjonowanie wybranych fraz jest możliwe. Co ważne, słowa kluczowe nie powinny pojawiać się w tekście w
nienaturalnej formie czy zbyt często – przeoptymalizowanie tekstu jest równie błędne jak brak optymalizacji np. użycie
fraz kluczowych a każdym zdaniu tekstu.

Powstałe teksty należy odpowiednio sformatować (nagłówki Hx, pogrubienia, punktowanie) oraz uzupełnić o multimedia
(zdjęcia, wideo, logo). Nie tylko wpłynie to pozytywnie na odbiór treści przez użytkownika, ale także uwiarygodni
informacje umieszczone w tekście dla robotów wyszukiwarki Google.

LINK – BUILDING, CZYLI POZYSKIWANIE LINKÓW PRZYCHODZĄCYCH
Dopiero gdy strona zostanie odpowiednio przygotowana i zawiera wszystkie niezbędne informacje, można przejść do
kolejnego kroku: zdobywania linków do stron. Warto pamiętać, że Google uznaje za spamowy każdy link zyskany sztucznie –
według wytycznych Google dla webmasterów tworzenie wartościowej treści dla użytkownika samo przyciągnie linki.
Oczywiście, ma się to nijak do rzeczywistości 🙂 Dlatego każdy link, który pozyskamy do domeny może spowodować, że
otrzymamy za niego karę (jest to łamanie wytycznych Google). Dlatego istotne jest analizowanie na bieżąco widoczności
strony i wyłapywanie takich sytuacji, a także zdobywanie linków z jak najbardziej różnorodnych źródeł (dywersyfikacja)
oraz unikanie wszelkich schematów linkowania.

Najbardziej wartościową formą link–buildingu jest content marketing zewnętrzny: a więc publikowanie wysokiej jakości
artykułów i informacji, zawierających link do domeny, na portalach zewnętrznych, które są dobrze pozycjonowane oraz są
chętnie odwiedzane przez użytkowników. Content marketing przynosi najlepsze rezultaty, jednak pozycjonowanie stron w ten
sposób wymaga dużych nakładów finansowych.

Inne, tańsze sposoby zdobywania bazy linków, to publikowanie krótszych, mniej wartościowych tekstów, które pisze się
stricte pod Google i publikowanie ich na tańszych serwisach oraz tak zwany marketing szeptany.

Oczywiście sposobów na pozyskanie linków do stron jest znacznie więcej niż marketing szeptany czy content marketing.
Warto stosować jak najwięcej z nich, aby profil zebranych linków był jak najbardziej różnorodny. Wtedy ryzyko otrzymania
kary od Google będzie minimalne, a pozycjonowanie bezpieczniejsze.

ROZBUDOWA TEKSTÓW
Na tym etapie działalność SEO spotyka się często z działalnością content marketingową. Zdobywanie nowych słów kluczowych
oraz wzmacnianie widoczności na dotychczasowe, wymaga stałego publikowania nowych treści. To między innymi stąd tak
popularne w ostatnich latach stało się prowadzenie bloga firmowego, który stanowi integralną część witryny firmowej.

Długie, wysokiej jakości teksty, w których zawarte są odpowiednie słowa kluczowe, poprawiają pozycje strony w
naturalnych wynikach wyszukiwania i budują dodatkową widoczność oraz znacznie ułatwiają pozycjonowanie. Jednocześnie
jednak pełnią także inne zadania: budują wizerunek marki eksperckiej i wspomagającej oraz mogą stanowić content w social
mediach (na przykład wpis z bloga firmowego można opublikować na swojej stronie na Facebooku – i zyskiwać w ten sposób
dodatkowy ruch). W przypadku wpisów wewnętrznych ich jakość jest szczególnie ważna, wystawiają one bowiem opinię marce.

ANALIZA WYNIKÓW SEO
Cząstkowa analiza wyników może być przeprowadzana na bieżąco (aby udoskonalać metody działania), dopiero jednak po kilku
miesiącach można w pełni zaobserwować skutki działań SEO. Po tym czasie warto sporządzić szczegółowy raport, analizujący
między innymi widoczność strony, wzrost ruchu, wzrost miejsca w wynikach wyszukiwania, współczynnik odrzuceń,
współczynnik konwersji (o ile to możliwe). Na podstawie raportu wytyczane są dalsze ścieżki działań i określić, jak
rozwijać pozycjonowanie.

W tym miejscu należy zaznaczyć, że powyższy plan został przedstawiony w wersji uproszczonej. W istocie niektóre
działania – zwłaszcza link – building, rozbudowa tekstów oraz analiza wyników – prowadzone są równolegle. Nie można też
mówić o etapie finalnym i „końcu pozycjonowania”. Raz zdobyta widoczność nigdy nie jest dana na zawsze, a konkurencja
nie śpi. Nowe treści trzeba publikować regularnie, konieczne jest ciągłe zdobywanie nowych linków (także dlatego, że
część zdobytych linków ulega utracie np. gdy domena z linkiem przestaje działać) oraz dostosowywanie stron pod
zmieniające się wymagania Google. Pozycjonowanie to proces długotrwały.

ILE KOSZTUJE POZYCJONOWANIE STRON, A ILE POZYCJONOWANIE SKLEPU INTERNETOWEGO? CZYLI KILKA SŁÓW O CENNIKU
Sprawnie przeprowadzone działania SEO generują wysoki ruch z Google i wysokie zyski dla firmy. Wymagają jednak sporych
inwestycji, szczególnie na starcie. Nie ma uniwersalnego cennika na działania SEO – każda firma jest inna, ma inną
konkurencję, możliwości i zasoby, zatem każda oferta powinna być inna. Dlatego tak ważne jest przygotowanie strategii,
która uwzględni indywidualne możliwości firmy i na ich podstawie dobierze działania, które okażą się skuteczne. Na
podstawie tych informacji można zaplanować proces pozycjonowania i współpracy, wycenić działania i określić szacunkowy
budżet usługi oraz efekty pozycjonowania.

Z JAKICH ELEMENTÓW SKŁADA SIĘ BUDŻET NA POZYCJONOWANIE STRON?
Elementy budżetu SEO

Można przyjąć, że w budżecie na pozycjonowanie należy uwzględnić:

Koszty opracowania strategii
Koszty opracowania audytu
Koszty pracy programistów
Koszty pracy copywriterów
Koszty pozyskiwania linków
Koszty przygotowania grafik
Dodatkowe koszty pracy specjalistów
Każdy z tych elementów kosztuje. Czas pracy specjalisty SEO średnio wyceniany jest na ok. 100-150 zł za roboczo godzinę
pracy – oczywiście stawki te różnią się w zależności od doświadczenia czy specyfiki pracy. Jak widzimy, żeby prowadzić
skuteczne pozycjonowanie stron oraz osiągać wysokie pozycje potrzebujemy zespołu osób o różnych profilach, stąd koszty
takich działań mają dość sporą rozpiętość.

Dodatkowo przy pozycjonowaniu warto zwrócić uwagę na koszty zewnętrzne, jak np. publikacje w serwisach (oczywiście im
lepszy serwis, tym lepszy artykuł trzeba przygotować i wyższa będzie cena za publikację, ale może bardziej przyczynić
się do poprawy pozycji w Google). Dlatego właśnie niemożliwe jest skuteczne prowadzenie działań SEO za 200-500 zł
miesięcznie. Rozsądnym budżetem wyjściowym, który należy przyjąć za pozycjonowanie, jest 1000 zł netto dla firm
działających lokalnie (pozycjonowanie lokalne, SEO lokalne) – należy jednak pamiętać, że to często tylko bazowe prace,
które zapewnią nam pierwsze efekty. Oczywiście w przypadku firm działających globalnie lub sklepów internetowych, gdzie
istnieje silna konkurencja, kwota wydawana na pozycjonowanie będzie kilkukrotnie większa. Rozsądnie jest jednak
dostosować cały koszt do pełnego spektrum potrzeb firmy i branży – zakresu działań SEO, dokładnej analizy biznesu i
samych możliwości Klienta oraz jego firmy.

CZY POZYCJONOWANIE STRON ZA 200 ZŁ MA SENS? CZY TAKA OFERTA DA DOBRY WYNIK?
Często można spotkać się z ofertami za mniejszą kwotę za pozycjonowanie. W serwisie Allegro każdego dnia można znaleźć
nowe oferty już za kilkadziesiąt złotych miesięcznie (czy wpisać w Google „pozycjonowanie stron cennik”). Na podstawie
powyższych informacji jakie zawiera ten artykuł wiemy, ile pracy, czasu i wiedzy wymaga pozycjonowanie oraz
optymalizacja strony. Czy są one bezpieczne i skuteczne? Czy zapewniają poprawę pozycji? Czy pozycje będą trwałe? Czy w
takim zakresie jest miejsce na skuteczne pozycjonowanie i reagowanie na zmiany w Google? Czy oferta za 200 zł mam realna
wartość? Czy cena jest adekwatna do jakości i gwarantuje skuteczny proces pozycjonowania i współpracy? Czy zdobędę
klientów dzięki takiej usłudze? Na te pytania każdy powinien odpowiedzieć sobie sam.

Usługi SEO i pozycjonowanie w Google raczej są kosztowne i z tym trzeba się liczyć. Jeśli szukasz skutecznego
pozycjonowania stron internetowych to podczas wyboru agencji, która ma wykonać usługę nie kieruj się ceną (ani tym
bardziej rozliczeniem za pozycje w Google!). Agencja SEO, która zna się na swojej pracy będzie droga, ale skuteczna.
Rozliczenie na podstawie pozycji to proszenie się o spamowanie i eksperymentowanie na Twojej stronie (może się uda na
chwilę, może nie). To długofalowa inwestycja, dzięki której Twoja firma ma pozyskać nowych klientów w przyszłości.
Pamiętaj, tylko specjaliści w temacie dobiorą precyzyjne lub kompleksowe działania, które będą wartościowe dla poprawy
wyników Twojej strony. Ustalając ranking firm do współpracy sprawdź referencję i klientów agencji, a cena powinna być
kolejnym kryterium decydującym o współpracy.

JAK OSIĄGNĄĆ SUKCES, CZYLI JAK WYGLĄDA DOBRE POZYCJONOWANIE STRON/SEO?
Warto tutaj podkreślić, że osiągnięcie efektów, czyli skuteczne pozycjonowanie zależy m. in. od takich elementów jak:

Słowa kluczowe (czyli zapytania wpisywane w wyszukiwarkę), z myślą o których optymalizujemy stronę, muszą być starannie
dobrane pod kątem oferty: inaczej użytkownik wejdzie na stronę, ale szybko ją opuści, gdy odkryje, że nie znajdzie na
niej tego, czego szuka. Zwiększymy więc ilość ruchu na stronie, ale nie współczynnik konwersji. Co gorsze, obniżamy w
ten sposób pozycje strony – skoro zapytanie nie spełniło oczekiwań użytkownika Google, to wyszukiwarka może obniżyć
miejsce na to konkretne hasło.
Należy dążyć nie tylko do osiągnięcia jak najlepszych miejsc na najważniejsze słowa kluczowe, ale także budować tak
zwany „długi ogon” (long tail). Czyli walczyć o hasła wpisywane przez użytkowników do wyszukiwarki rzadziej, ale które
wspólnie mogą wygenerować na stronie duży ruch, a ze względu na swoją szczegółowość – mogą dać więcej konwersji. Na
przykład hasło „buty” jest popularniejsze od hasła „czarne damskie buty sportowe 39”. Jednak ktoś, kto szuka ogólnie
„butów” rzadko jest zdecydowany zakupem – często szuka jedynie informacji, bada temat. Osoba szukająca czarnych damskich
butów sportowych, potencjalnie chętniej dokona zakupu, bo wie, czego konkretnie szuka. Tym samym, chociaż to drugie
słowo przyciągnie mniej potencjalnych klientów – daje większe szanse na konwersję pod postacią zakupu.)
Pozycjonowanie na ogólne słowa kluczowe jak “buty” jest bardzo trudne i wymaga dużej ilości środków, infomacji oraz
czasu (liczonego w przypadku tego słowa zapewne w latach). Dlatego tak ważne jest budowanie widoczności na zapytania z
“długiego ogona”, szczególnie przez domeny, które dopiero zaczynają przygodę w Google.
Warto podkreślić, że działania on-site SEO i pozycjonowanie strony internetowej, często zogniskowane są wokół poprawy
doświadczeń użytkowników i oferta pozycjonowania powinna to zawierać. Zwiększają one widoczność w wyszukiwarkach, ale
także sprawiają, że serwis staje się bardziej przyjazny Internautom, którzy wykorzystują informacje w nim zawarte. To z
kolei zachęca użytkowników do zostania na stronie, powrotów na nią w przeszłości oraz umożliwia na budowanie pozytywnych
skojarzeń z marką – i również przekłada się na cele sprzedażowe.

Równie istotna jest rozbudowa treści strony, gdyż zwiększa ona ilość słów kluczowych, na jakie Google może wyświetlić
stronę w wynikach wyszukiwania. Co więcej, Google faworyzuje większe strony – rozbudowa o nowej treści, artykuły i
informacje powoduje więc naturalnie jej większą widoczność i lepsze pozycjonowanie.

Schemat dobrego procesu działań w Google

O czym dodatkowo należy pamiętać jeśli chodzi o pozycjonowanie? Działalność SEO jest skuteczna wyłącznie wtedy, gdy
zostaje starannie zaplanowana, prowadzona kompleksowo przez dłuższy czas, a jej wyniki są stale monitorowane. Dodatkowo,
aby faktycznie podnieść popularność stron, warto łączyć SEO z innymi działaniami marketingowymi na przykład content
marketingiem. Zdarza się, że firmy zaczynają działania bez przygotowanej strategii i oczekują natychmiastowego efektu, a
gdy ten się nie pojawia, wyciągają wniosek, że SEO jest nieskuteczne. Tymczasem Google nie reaguje natychmiast na zmiany
wprowadzone na stronie i pojawiające się do niej linki, a zdobycie wyższych pozycji na popularniejsze słowa kluczowe
wymaga czasu.

PS: Ten artykuł oprócz wartości informacyjnej powstał również z myślą o wysokiej pozycji w Google. Artykuł został
zoptymalizowany i pozyskaliśmy do niego kilka linków, które powinny spowodować, że znajdzie się na pierwszej stronie.
Czy się nam uda i nasz artykuł będzie w top10? Zobaczymy z czasem 🙂

CZY POZYCJONOWANIE STRON INTERNETOWYCH JEST NIEZBĘDNE?
Powyższy artykuł jest podstawą do szukania dalszych informacji i testowania rozwiązań. Jeśli chcesz, aby Twoja witryna
internetowa pozyskiwała wartościowy ruch i Klientów – owszem, pozycjonowanie stron (oraz ogólnie marketing) jest
potrzebne i w obecnych czasach prawie zawsze obowiązkowe. Twoja firma niezależnie od branży powinna zadbać o wysokie
pozycje w wyszukiwarce Google, najlepiej słynne top10.

Działalność SEO i pozycjonowanie prowadzi coraz więcej firm, a to oznacza wzrost konkurencji i częste zostanie „w tyle”
marek, które lekceważą tę gałąź marketingu internetowego. Starannie zaplanowane działania oraz konsekwentnie
realizowane, mogą doprowadzić do wzrostu ruchu organicznego o kilkadziesiąt procent w skali roku i pozwolić na
zwiększenie zysków. Efekty pozycjonowania powinny pojawić się tak szybko jak to możliwe, bo dzięki wysokiej widoczności
i skutecznemu pozycjonowaniu stron na frazy kluczowe Twoją stronę będzie odwiedzać więcej osób, których może
zainteresować Twoja oferta na stronie www.

Prowadzisz firmę i szukasz agencji do pozycjonowania strony internetowej / SEO i poprawienia wyników w naturalnych
wynikach wyszukiwania? A może nie wiesz, jak powinna wyglądać strategia SEO budowania widoczności w Google dla Twojej
strony? Skontaktuj się z nami! Przyjrzymy się Twojej stronie internetowej i przygotujemy ofertę dopasowaną do możliwości
i potrzeb Twojego biznesu (nasz cennik jest elastyczny i nie stosujemy kilkuletniej umowy, bo wiemy, że efekty same się
obronią).

Jeśli chcesz poznać nas bardziej sprawdź naszą stronę, nasze SEO case study i sprawdź, kim są nasi klienci. Informacje
kontaktowe znajdziesz w zakładce kontakt (dostępnej w menu). Na pozycjonowaniu stron znamy się bardziej, niż to wynika z
naszej strony i wiemy jak sprawić, żeby widoczność Twojej firmy oraz ilość potencjalnych klientów z Google stale rosła
🙂 Pamiętaj, że jeśli prowadzisz skuteczne pozycjonowanie strona powinna piąć się w wyszukiwarce w górę, a firma
pozyskiwać coraz więcej klientów.

Ten artykuł stworzyliśmy, żeby pokazać Ci, że pozycjonowanie może być skomplikowane i pracochłonne. Zapraszamy do
współpracy z nami i dziękujemy, że przeczytałeś nasz artykuł. Będzie nam miło, jeśli będziesz odwiedzać naszą stronę
regularnie i dodasz komentarz po tym wpisem. Wysokich pozycji strony i do przeczytania! 🙂