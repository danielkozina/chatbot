Jak certyfikat SSL wpływa na pozycjonowanie? - W XXI wieku, gdy prowadzisz biznes, a nie ma Cię w Internecie, nie
docierasz do szerokiego grona potencjalnych klientów. Dlatego też ogromna ilość firm inwestuje w strony internetowe,
rozpoczyna sprzedaż w sklepach online lub w serwisach aukcyjnych. Powszechność takich rozwiązań powoduje, że klienci
coraz częściej obawiają się o poufność swoich danych, które przesyłają. Często są to informacje wrażliwe dla klienta,
dlatego najbardziej polecane są witryny posiadające certyfikaty bezpieczeństwa. Czy jednak certyfikat SSL wpływa na
pozycjonowanie strony internetowej lub sklepu w Google? A jeśli tak, to jak znaczący jest to wpływ? Zapraszamy do
artykułu!

Czym jest certyfikat SSL i jak go uzyskać?
Divider
SSL to protokół stosowany w połączeniach internetowych. Używany jest dla zapewnienia bezpieczeństwa danych użytkowników
sieci. Certyfikat SSL jest jednolity i niezależny od protokołu danej aplikacji. Jego twórcy założyli stosowanie go w
celu zachowania wysokiej poufności danych przesyłanych w danej witrynie internetowej. W linii prostej oznacza to, że
certyfikat SSL znajduje zastosowanie dla stron www, serwerów pocztowych czy serwerów FTP. Jego obsługa jest bardzo
łatwa, a możliwości duże. Nie może zatem dziwić fakt, że znalazł on zastosowanie w transakcjach bankowości
elektronicznej, w obsłudze aukcji internetowych czy też innych systemach płatności online.



Divider
W wielu przypadkach ludzie zwracają uwagę na posiadanie przez stronę certyfikatu i bez niego nie chcą wykonywać
płatności online. Część banków internetowych przestrzega przed dokonywaniem opłat w serwisach, które nie posiadają
certyfikatu SSL, jako że są to strony niesprawdzone. Symbolem certyfikatu stała się zamknięta kłódka pojawiająca się w
pasku zadań przeglądarki internetowej. Sprawdzone serwisy posiadają ją zamkniętą - te nieposiadające certyfikatu nie
mają w ogóle kłódki lub jest ona otwarta. Inną cechą charakterystyczną będzie fakt, że adres internetowy strony
rozpoczyna się od przedrostka https://.

Często znaczek graficzny połączony jest ze zmianą koloru paska zadań na zielony - w graficznym wskazaniu, że domena jest
bezpieczna. Warunkiem, jaki należy spełnić, aby uzyskać certyfikat SSL jest posiadanie gotowej strony internetowej w
domenie, która jest zarejestrowana na konto firmowe.

Divider
Aby wykupić certyfikat, koniecznym jest także posiadanie firmowego adresu e-mail w rzeczonej domenie. Certyfikat oraz
jego implementacja nie są drogie. W zależności od dostawcy ceny zaczynają się od 50 złotych, a kończą na około 500
złotych. Istnieje możliwość uzyskania darmowego certyfikatu. Jest to jednak obarczone ryzykiem. Może się zdarzyć, że
oferowany przez nich SSL wcale nie chroni danych ze strony. To, co miało zabezpieczać i zapewniać prestiż może stać się
wtedy przyczyną niekorzystnych dla firmy działań. Dlatego warto zamówić certyfikat od sprawdzonego dostawcy o dużej
renomie.

Zalety stosowania certyfikatu SSL
Divider
Wykupienie i zainstalowanie dla swojej witryny internetowej certyfikatu SSL ma wiele zalet. Najważniejsza z nich to
zapewnienie poczucia bezpieczeństwa. Klient jest pewien, że przesyłane dane nie trafią w niepowołane ręce. Wbrew pozorom
coraz większa liczba osób zwraca uwagę na bezpieczeństwo swoich danych w sieci. Minęła era nieświadomego konsumenta.
Klient chętniej dokona zakupów lub użyje formularza kontaktowego na stronie, która charakteryzuje się certyfikatem.
Kolejną zaletą jest szyfrowanie danych.

Certyfikat chroni poufne dane klientów w czasie przesyłania. Zakodowane dane są dużo bardziej bezpieczne zarówno z
punktu widzenia samego klienta, jak i sklepu internetowego. Świadomość społeczna w kontekście bezpieczeństwa danych w
sieci cały czas rośnie, a certyfikat SSL potwierdza wiarygodność całego serwisu. W przypadku zastosowania innych,
bardziej kompleksowych certyfikatów bezpieczeństwa, podnoszą one wiarygodność całej firmy.



Divider
Inną cenną zaletą jest prestiż, jaki zyskuje przedsiębiorstwo dzięki certyfikatowi. Oznacza on, że w firmie dba się o
poufność klienta i stosuje wszelkie zasady bezpieczeństwa danych. Co więcej, dzięki certyfikatowi SSL wzrasta
rozpoznawalność marki. Jego posiadanie wskazuje potencjalnym klientom lub współpracownikom, że firma jest godna zaufania
i warta współpracy.

Wspomniane zalety są bardzo ważne z punktu widzenia zarówno prowadzącego serwis internetowy, jak i z punktu widzenia
klienta. Posiadanie odpowiedniego certyfikatu bezpieczeństwa to wiadomość dla osób postronnych i sposób komunikowania z
zainteresowanymi klientami - wiedzą oni, że mają do czynienia z godną zaufania firmą o wysokich standardach obsługi.
Wielu właścicieli stron mogłoby uznać certyfikat za coś zbędnego, jednak świadomi konsumenci nie zdecydują się na zakup
ze strony "bez kłódki". Tak sugerują strony największych banków oraz racjonalne podejście do zakupów. Posiadanie
certyfikatu SSL stało się zatem inwestycją w dobrze funkcjonujący serwis internetowy.

Najważniejsze czynniki rankingowe Google
Divider
Zanim udzieli się odpowiedzi na zadane w nagłówku pytanie, należy prześledzić mechanizm działania algorytmów Google. Za
najważniejsze czynniki wpływające na pozycję serwisu w wyszukiwarce internetowej uważa się między innymi jakość domeny.
To czy jest się pierwszym właścicielem domeny, czy są z nią związane jakieś nielegalne działania. To, jaka jest historia
linków prowadzących do domeny to jeden z głównych faktorów mających wpływ na pozycje fraz kluczowych. Ważnym jest, by
algorytm nie uznawał witryny za generującej spam, gdyż wtedy wszystkie jej działania z miejsca będą wyłapywane a
umiejscowienie w serpach będzie coraz gorsze. Warto zatem dbać o jakość treści prezentowanych na domenie oraz o to, by
filtry antyspamowe nie uznały treści zewnętrznych za niezgodne z zasadami wyszukiwarki Google.

Kluczem do wysokich pozycji wyrażeń kluczowych w Google jest techniczna optymalizacja strony. Ważnym jej elementem jest
optymalizacja meta tagów: title i description. Jeśli poprawnie umieści się słowo lub słowa kluczowe w tytule strony,
znacząco ułatwi to wyszukanie jej przez algorytmy wyszukiwarek. Dodatkowo warto zwrócić uwagę na opis strony i to, czy
zostały tam umieszczone słowa kluczowe oraz CTA. Algorytm rozpoznaje także w jaki sposób umieszczone są słowa, więc nie
warto używać słów kluczowych w sposób pozbawiony ładu.



Divider
To, jak szybko ładuje się strona, jest aktualnie bardzo istotne dla Google. Aby zweryfikować szybkość działania strony
www warto korzystać z odpowiednich narzędzi, na przykład GT Metrix czy też Google Speed Insight. Kolejną częścią
poprawnie zoptymalizowanej strony jest zgłoszenie mapy serwisu internetowego w formacie xml oraz podlinkowanie jej w
ramach domeny w formacie HTML - warto pamiętać, że wyszukiwarka oparta jest na automatycznych działaniach. Zastosowanie
map ułatwia im pracę i pozwala na lepsze wykorzystanie budżetu indeksowania.

Jednym z głównych czynników optymalizacji jest także to, co znajduje się na stronie internetowej. Serwisy bogate w treść
lepiej się pozycjonują. Ale należy zadbać, żeby były one wysokiej jakości. Wbrew pozorom algorytmy Google rozpoznają
poprawność językową i semantykę, dlatego teksty powinny być unikalne, nasycone wyrażeniami bliskoznacznymi oraz
pozbawione błędów ortograficznych Duplikowanie treści jest bardzo złym sygnałem dla Google. Systemy wyszukiwarki
internetowej bardzo promują aktualizowane treści – warto zatem często rozbudowywać opublikowane już treści.

Jak certyfikat SSL wpływa na pozycjonowanie?
Divider
Czy jednak certyfikat SSL jest czynnikiem wpływającym na pozycjonowanie strony? Okazuje się, że tak. Posiadanie
certyfikatu SSL znacząco zwiększa bezpieczeństwo korzystania z danej witryny internetowej. Google promuje bezpieczne
strony, ponieważ chce, aby w ich indeksie znajdowały się wyłącznie domeny o wysokim autorytecie.

Jest to zatem jeden z pozytywnych czynników rankingowych. Oczywiście samo posiadanie certyfikatu nie wywinduje strony na
pierwszą pozycję w wyszukiwarce, jednak już kompilacja z innymi istotnymi czynnikami sprawi, że strona internetowa
będzie dobrze rankować. Dlatego też opłacalną inwestycją jest implementacja certyfikatu SSL. Google już od dłuższego
czasu faworyzuje strony z https:// w porównaniu do ich mniej bezpiecznej konkurencji. Widać to po ilości domen z w TOP
10 z różnych branż. Certyfikat SSL to nie tylko gwarancja bezpieczeństwa oraz lepszej pozycji w wyszukiwarce, ale także
symbol prestiżu dla stron biznesowych.



Konsekwencje dla przedsiębiorstwa
Divider
Posiadanie certyfikatu ułatwia pozycjonowanie strony internetowej w Google. Sprawia, że strona serwisu będzie poprawnie
działać na każdej przeglądarce internetowej, bez komunikatów o braku poufności czy ryzyku związanym z korzystaniem z
niej. Jest to ważne z punktu widzenia postrzegania marki przez klientów. Kto chce korzystać ze strony www, która już na
starcie oznaczana jest jako niebezpieczna, być może zbierająca dane w niepowołany sposób? Ludzie wykazują się coraz
większą świadomością korzystania z dobrodziejstw stron internetowych. Posiadanie certyfikatu to jednocześnie wzrost
prestiżu w kontaktach biznesowych. Kontrahenci przychylnym okiem spoglądają na strony dbające o poufność danych. Wiadomo
wtedy, że właściciel dba o swoich klientów i to, jak jest postrzegany.


PODSUMOWANIE
Certyfikat SSL na stałe wszedł do powszechnego stosowania przez właścicieli domen internetowych. Nie bez znaczenia jest
fakt, że zabezpiecza on poufność konsumentów. Ludzie są coraz bardziej świadomi tego, jak ważne są ich wrażliwe dane,
ponieważ co rusz są narażani na ich kradzież. Posiadanie certyfikatu SSL jest aktualnie nie tylko standardem, ale przede
wszystkim możliwością uzyskania prestiżu i dobrej pozycji w wyszukiwarce internetowej.