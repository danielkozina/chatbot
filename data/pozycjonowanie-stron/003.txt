Jak zwiększyć ruch w sklepie, dzięki jego dodatkowej optymalizacji?
Często spotykam sklepy internetowe, które są już niby zoptymalizowane. Niemniej bardzo często okazuje się, że można
wykonać jeszcze sporo dobrej pracy. Dzięki temu ruch w sklepie może znacznie wzrosnąć bez konieczności dodatkowych
cyklicznych prac i podnoszenia kosztu stałego.



1. Przygotuj zestawienie fraz kluczowych


2. Podziel je na kategorie


3. Sprawdź istniejącą optymalizację


4. Przygotuj zestawienie nowych fraz


5. Przygotuj meta dane


6. Przygotuj Nagłówki


7. Pamiętaj o opisach


8. Wykonaj wewnętrzne linkowanie


9. Usuń nie istniejące adresy url

10. Ciesz się wzrostem widoczności



1. Przygotuj zestawienie fraz kluczowych
W pierwszej kolejności należy przygotować zestawienie już istniejących fraz kluczowych. Zestawienie powinno być
przygotowane w taki sposób, aby można było z niego wywnioskować, które frazy kluczowe są zoptymalizowane dla których
podstron. Dzięki temu zyskamy bazę, która posłuży nam do dalszej pracy. Często, jeśli strona była wcześniej
pozycjonowana, to właściciel posiada w dokumentacji takie zestawienie w excelu. Jeśli nie, możesz wesprzeć się np
darmowym narzędziem Screaming Frog



Do przygotowania zestawienia fraz i urli, przyda Ci się narzędzie Screaming Frog

2. Podziel je na kategorie
Aby można było konstruktywnie pracować nad obróbką fraz, konieczne jest, abyś podzielił je na odpowiednie kategorie.
Przykład takiego podziału może wyglądać następująco:



a) frazy kategorii i podkategorii

b) frazy produktowe

c) frazy brandowe

d) frazy poradnikowe

Dzięki temu uzyskamy ład i porządek i łatwiej będzie przejść nam do kolejnych kroków optymalizacji.



Przykładowy szablon, w jaki sposób możesz podzielić frazy na kategorie.

3. Sprawdź istniejącą optymalizację
Na początek należy upewnić się, czy optymalizacja jest dobrze wykonana dla już istniejących fraz kluczowych. Często
okazuje się, że pominięte są ważne jej elementy. Strona może mieć źle zoptymalizowane meta dane, nagłówki czy treści.

Zasadniczo w tym miejscu, należy na bazie w/w zestawienia sprawdzić, na ile poprawnie są zoptymalizowane poszczególne
podstrony dla poszczególnych fraz kluczowych. Optymalizację należy sprawdzić przede wszystkim dla:



a) Kategorii

b) Podkategorii

c) Filtrów

d) Marek

e) Wpisów blogowych

4. Przygotuj zestawienie nowych fraz kluczowych
Posiadamy już aktualne frazy, wiemy do których podstron są przypisane i są odpowiednio posortowane. Teraz nadchodzi czas
na znalezienie nowych, dodatkowych słów kluczowych. Poniżej przedstawiam sposoby z jakich możemy skorzystać



a) Przeanalizuj dokładnie konkurencję

Pierwszy sposób polega na tym, że wybieramy jedną lub kilka stron konkurencyjnych. Następnie sprawdzamy narzędziem, na
które frazy kluczowe są widoczne w top 10 czy nawet top 50. Kiedy posiadamy już długą listę fraz, kopiujemy je do
excela. W tym samym dokumencie doklejamy nasze frazy i odpowiednio usuwamy duplikaty. Dzięki temu pozostanie nam
zestawienie fraz na które nie jesteśmy widoczni. Wystarczy teraz przyporządkować je do pasujących podstron i gotowe



Frazy, na które jest zoptymalizowana konkurencja, możesz sprawdzić np narzędziem Semstorm



b) Znajdź samodzielnie własne niszowe-dodatkowe słowa

Wersja dokładniejsza i dużo bardziej czasochłonna. Jednym ze sposobów jest wklejanie w google planner słów kluczowych
kolejno fraz z danych podstron i za pomocą podpowiedzi wybieranie dodatkowych fraz, które są najbardziej adekwatne.

Znajdź frazy za pomocą Google Plener Słów Kluczowych

Znajdź frazy za pomocą Google Planner Słów Kluczowych



Wspieraj się narzędziem answerthepublic.com

5. Przygotuj meta dane
Posiadając już doatkowe zestawienia fraz, możesz zastanowić się w jaki sposób przygotujesz meta dane. Możesz to zrobić
na kilka sposobów, zależnie od tego, do których podstron przyporządkowałeś nowe frazy.



a) Dla tej samej kategorii

Jeśli frazy kluczowe są mocno powiązane z daną kategorią czy podkategorią, wówczas możesz wykonać nieznacznej
modyfikacji title czy description i z łatwością uda Ci się dodać to nowe słowo czy słowa.

b) Dla nowych kategorii

Jeśli z kolei słowa mocno różnią się od kategorii wówczas jednym ze sposobów jest dobudowanie osobnej kategorii czy
tagu, jeśli Twój sklep ma taką możliwość. W takiej sytuacji masz pełne pole do popisu, gdyż możesz wykonać dedykowane
meta dane i opisy tylko dla tej właśnie frazy kluczowej.

6. Przygotuj nagłówki
Oczywiście jednocześnie musisz pamiętać, aby Twoje słowo czy słowa, znalazły się też w nagłówkach. Jeśli nagłówek H1
jest już zajęty i nie masz możliwości, aby wykorzystać go dla nowej frazy czy fraz, wówczas warto dobudować osobny
śródtytuł w opisie kategorii i tam umieścić frazę w H2.



Przykładowy szablon przygotowania roboczego nagłówków w optymalizacji

Warto w tym miejscu posłużyć się podobnym exclem jak wyżej. Mianowicie w można dodać osobną kolumnę nagłówki H1 i H2 i
tam zamieścić istniejące frazy.

7. Pamiętaj o opisach
Dodatkowe frazy kluczowe powinny też oczywiście znaleźć się w opisach kategorii, dla której są optymalizowane. Z
pewnością dla wielu czytelników SeoNinja to dosyć oczywiste, ale o najważniejszych rzeczach łatwo zapomnieć.

8. Wykonaj wewnętrzne linkowanie
Jeśli mamy już dobudowane kategorie, warto aby pojawiły się do nich odnośniki z innych kategorii lub też z najnowszych
wpisów blogowych. Dzięki temu nasze frazy zdobędą podstawową moc.



Przykład wzorowo wykonanych nagłówków, opisów i linkowania wewnętrznego w sklepie Zalando

Prezentacja


Podsumowanie
Gwarantuję Ci, że jeśli zastosujesz ten zabieg, to na 99% wzrośnie ruch na Twojej stronie. Nie spotkałem się jeszcze z
dobrze wykonaną optymalizacją, która by nie przyniosła efektu. Przeanalizuj dokładnie te kroki wraz ze swoim sklepem i
po prostu wykonaj je wg kolejności.