Jak połączyć SEO z UX/UI? 6 złotych zasad user experience, które sprawdzają się w SEO
UX i UI, czyli user experience i user interface stają się coraz popularniejsze. Strona ma już nie tylko być łatwa do
znalezienia w wyszukiwarce, ale też zachęcać do pozostania na niej jak najdłużej i budowania pozytywnych wrażeń. Brzmi
to w pierwszej chwili jak coś pożądanego, ale niekoniecznie związanego z optymalizacją. Nic bardziej mylnego. Zasady SEO
i UX/UI w wielu przypadkach są ze sobą powiązane.

Jedną z logicznych, lecz nie zawsze stosowanych prawd SEO jest to, że działania, które sprowadzają użytkownika na
stronę, nie mogą go razić, kiedy na nią wejdzie. Bezładne chmury tagów czy przeładowanie słowami kluczowymi w mianowniku
to najbardziej rażące, ale nie jedyne „odstraszacze”. Pomijam już fakt, że dobry specjalista SEO nie stosuje takich
metod (pamiętajmy, że Google uwzględnia polską gramatykę, a nowy Koliber ułatwia wyszukiwanie kontekstowe). Nie chodzi o
to, by stać się mistrzem każdego aspektu strony www. Chciałbym jednak zwrócić uwagę, że zamiast tracić czas na spory z
ux designerami, copywriterami czy… klientami, lepiej poszukać wspólnej płaszczyzny. Co z tego, że podniesiesz pozycję,
jeżeli współczynnik konwersji stoi w miejscu lub spada?

Dużo dobrych praktyk optymalizacji strony ma swoje odniesienie w innych aspektach tworzenia skutecznej strony
internetowej. Niektóre z nich nie będą może zaskoczeniem (proste adresy URL — wiedziałeś, że są zalecane także przez
UX/UI?). Mam jednak nadzieję, że kilka pomysłów zainspiruje Cię do nowych działań.



Zrób dobre pierwsze wrażenie

Responsywność, głupcze!

Czas to pieniądz — strona zawsze może ładować się szybciej

Dbaj o nawigację — architektura informacji

Sprytne formatowanie dłuższych tekstów

Nie zakładaj — testuj!



1. Zrób dobre pierwsze wrażenie
User experience to budowanie pozytywnych doświadczeń użytkownika. W kontekście UX będzie to zawsze praca w obrębie
witryny, jednak seowcy nie mają takich ograniczeń. Budować zaufanie do strony możemy budować jeszcze zanim użytkownik
kliknie link. Warto wyciągnąć to, co najlepsze z praktyk white hat seo, influencer marketingu czy nawet e-PR.
Najprostszym w realizacji patentem jest optymalizacja tagu title i meta description pod kątem ich atrakcyjności dla
użytkownika.





Pomysły na budowanie pozytywnych skojarzeń z witryną:
przemyślana strategia social media

umieszczanie linków na znanych stronach

angażowanie się w kampanie influencer marketingowe

monitoring opinii na temat marki

buzz marketing w duchu WOMMA



Czytaj więcej:

Oficjalna strona WOMMA https://womma.org/ethics-and-big-data-collection/

Polskie wytyczne marketingu szeptanego od iab https://www.iab.org.pl/wp-content/uploads/2014/01/dobre_praktyki_womm.pdf



2. Responsywność !
Ponad 50% wszystkich wejść na stronę to kanał mobilny. Ignorowanie potrzeb użytkowników przeglądających witrynę na
mniejszym ekranie prowadzi do spadku pozycji. Strona przystosowana do smartfona czy tabletu to już nie dodatkowy atut, a
obowiązek. Z punktu widzenia UX strona musi być w pełni responsywna, by użytkownik po prostu od razu jej nie zamknął.
Proste.



By strona była responsywna i przyjemna w użytkowaniu, powinna:
szybko się ładować

zawierać tekst o odpowiedniej wielkości

posiadać duże i oddalone od siebie przyciski

łatwo się scrollować

podawać kluczowe informacje u góry strony

wyeliminować wszystkie niepotrzebne pop-upy i wyskakujące okienka



Czytaj więcej:

Raport We Are Social — Digital in 2017 Global Overview

https://www.slideshare.net/wearesocialsg/digital-in-2017-global-overview



3. Czas to pieniądz — strona zawsze może ładować się szybciej
To, że czas ładowania się strony jest czynnikiem rankingowym, wiemy od 2010 roku. Pamiętajmy jednak, że ten czynnik ma
swoje uzasadnienie w preferencjach samych użytkowników. Nikt nie lubi czekać na zbyt wolno ładującą się stronę. Jeżeli
nie zadbasz o ten aspekt, musisz liczyć się z konsekwencjami — najważniejszą z nich jest wysoki współczynnik odrzuceń.
Szybkość strony jest szczególnie ważna w kontekście responsywności witryny. Co z tego, że poszczególne elementy
wyglądają dobrze, jeżeli użytkownik porzuca stronę, zanim na dobre się wyświetlą?



Czytaj więcej:

Ogłoszenie szybkości strony czynnikiem rankingowym — archiwalny wpis Google Webmaster Central Blog
https://webmasters.googleblog.com/2010/04/using-site-speed-in-web-search-ranking.html

Case study GT Metrix https://gtmetrix.com/blog/rankpay-a-site-speed-case-study/

4. Dbaj o nawigację — architektura informacji
Przejrzysta nawigacja na stronie z punktu widzenia UX jest kluczowa. Użytkownik musi wiedzieć, gdzie się obecnie
znajduje i jak ma znaleźć pożądane informacje. Jednym ze sposobów na ułatwienie nawigacji jest zastosowanie breadcrumbs
(ang. okruszki chleba). Breadcrumbs to nie jedyny sposób na nawigację, lecz niezwykle wartościowy pod kątem SEO — pomaga
robotom w indeksowaniu witryny. Co ciekawe, popularna lupka nie daje gwarancji, że użytkownik szybko znajdzie wszystko,
czego potrzebuje. Badania wskazują jednoznacznie, że większość z nas używa jej dopiero wtedy, gdy zawiedzie struktura
linków na stronie.



Czytaj więcej:

Are There Users Who Always Search? https://articles.uie.com/always_search/

5. Sprytne formatowanie dłuższych tekstów
Tylko na pierwszy rzut oka nie ma to większego związku z SEO. W praktyce jednak zachowanie ludzkiego oka podczas
przeglądania strony internetowej wymusza układ tekstu zawierający dużą ilość nagłówków, list i wytłuszczeń. Odpowiednio
sformatowany content pozwala lepiej skupić się na treści. Dlatego tak ważne jest umiejętne używanie nagłówków. Ich rola
nie ogranicza się jedynie do użycia pożądanej frazy jako H1 czy H2. Zachęcają one także użytkownika do zapoznania się z
treścią, tak podzielony tekst wydaje się bardziej przyjazny w odbiorze. Nagłówek to też sposób na zapamiętanie głównej
myśli akapitu. Morał: content powinien być tworzony przez osoby znające zasady webwritingu.

Poza nagłówkami, w skupieniu się na tekście pomagają:
wydzielone bloki tekstu i ramki, najlepiej w innym kolorze

listy i wypunktowania

wytłuszczenia

technika odwróconej piramidy

zwięzły styl



Czytaj więcej na ten temat:

Myth #1: People read on the web http://uxmyths.com/post/647473628/myth-people-read-on-the-web

How Users Read on the Web https://www.nngroup.com/articles/how-users-read-on-the-web/







6. Nie zakładaj — testuj!
Jedną z najważniejszych zasad UX, która może z powodzeniem zostać zastosowana w SEO, jest testowanie nowych rozwiązań.
Wśród projektantów popularne są stwierdzenia, że:

Użytkownicy nie zachowują się racjonalnie

Użytkownicy będą zachowywać się tak, jak przewidujesz

Użytkownicy nie dokonują racjonalnych wyborów

Wszystko to sprowadza się do tego, by pamiętać, że optymalizujesz stronę nie tylko dla algorytmu, ale też dla zwykłego
człowieka. Jako nieco bardziej zaawansowany użytkownik zawsze będziesz miał spaczoną perspektywę i warto sobie to
uświadomić. Opieranie się wyłącznie na własnych założeniach zawsze będzie loterią. Dlatego także w SEO powinniśmy
testować różne strategie i rozwiązania czy testy A/B.