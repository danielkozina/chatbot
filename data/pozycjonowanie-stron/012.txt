Dlaczego Google nie indeksuje Twojej strony? - Utrata widoczności w sieci to powód do niepokoju dla każdego
e-przedsiębiorcy w Polsce. Wyobraź sobie taką sytuację: stali klienci dzwonią do Ciebie, mówiąc, że nie mogą znaleźć
Twojej strony w Google. W panice przeglądasz statystyki nie rozumiejąc, czemu wejścia z wyszukiwarki praktycznie się w
nich nie pojawiają. Nie wiesz co robić i co się dzieje? Spokojnie! Przeczytaj poniższy artykuł, a znajdziesz
prawdopodobne wyjaśnienie i stworzysz sensowny plan działania, aby Twoja strona www dobrze się indeksowała.

Pierwsze kroki - przekonaj się, jak jest naprawdę
Divider
Sytuacja, w której właścicielom strony wydaje się, że Google o niej zapomniał, w rzeczywistości na ogół przedstawia się
zupełnie inaczej. Podstawowe pytanie brzmi: jakie kroki próbujesz podjąć, by sprawdzić, dlaczego Google nie indeksuje
Twojej strony? Jeśli wpisujesz nazwę firmy/strony lub wybrane z niej zdanie w polu wyszukiwarki, a następnie skanujesz
wzrokiem pierwszą stronę wyników, popełniasz powszechny błąd. Polega on na pomyleniu braku indeksowania z osiągnięciem
niskiej pozycji w rankingu Google.

Strony www, które nie zostały poddane złożonemu procesowi pozycjonowania i optymalizacji, lub nie mają ogromnej liczby
odwiedzających jej odbiorców, nie znajdą się wysoko na liście wyników. Upewnij się zatem, że witryna faktycznie nie jest
indeksowana, używając komendy "site:", gdzie po dwukropku wpisujesz pełny adres strony. Jeśli ją znajdziesz, ale
wyszukanie za pomocą komendy to jedyna sytuacja, gdy ukaże się ona na samym szczycie wyników, to znak, że czas
zainwestować w solidną kampanię SEO.



Nowa strona? Cierpliwość potrzebna od zaraz
Divider
Jeśli właśnie uruchomiłeś świeżo przygotowaną witrynę, prawdopodobnie nie ma najmniejszych powodów do obaw. Na ogół
pełne zaindeksowanie strony zajmuje Google około tygodnia, ale może też potrwać nawet miesiąc, w zależności od wagi i
stopnia rozbudowania contentu pod danym adresem URL oraz ilości zewnętrznych odnośników/wzmianek. Specyfika działania
algorytmów wyszukiwarki oraz ogromna liczba nowych stron, które każdego dnia pojawiają się w sieci, to główne powody,
dla których zajmuje to tak dużo czasu.

Czy możesz zrobić coś, by skrócić ten okres? Jak najbardziej. Istnieje możliwość zgłoszenia strony do Google w celu
ponownego zaindeksowania przy użyciu Google Search Console (Google Webmaster Tools). Dzięki temu strona pojawi się po
kilku minutach w wyszukiwarce, ale roboty nie będą do niej regularnie wracać. Dlaczego? Z powodu braku zewnętrznych
sygnałów, czyli linków. Dlatego zadbaj również o zdobycie dobrych odnośników, na przykład z mediów społecznościowych
bądź z branżowych forów/katalogów.

Indeksowanie w Google od podszewki - jak to działa?
Divider
Za tworzenie oraz rozbudowywanie indeksu stron w wyszukiwarce Google odpowiedzialny jest robot indeksujący - Googlebot.
Porusza się on po zakamarkach sieci, a jego przejścia pomiędzy witrynami zapisywane są w postaci indeksu, który staje
się całkowitą bazą treści, dostępną z poziomu wyszukiwarki. Oczywiście treściom tym bardzo daleko do reprezentowania
całego stworzonego internetu, ale to już temat na inną publikację.

Za pierwsze indeksowanie strony odpowiedzialny jest tryb deep crawl Googlebota. Odświeżanie natomiast odbywa się na
podstawie fresh crawl, gdzie robot koncentruje się na regularnie aktualizowanych stronach. Podstawą jego funkcjonowania
są umieszczone na stronie linki, pod adresem których umieszczone są strony już zaindeksowane. To jedna z najważniejszych
przyczyn, dla których koncentracja na odpowiednim link buildingu szybko zaczyna przynosić satysfakcjonujące efekty w
zakresie pozycjonowania.



Noindex i nofollow - sprawdź, czy wszystko się zgadza
Divider
Pierwszym miejscem, w którym Googlebot zapozna się z Twoją stroną, będzie plik robots.txt. Można go z powodzeniem
określić jako swego rodzaju skrócony podręcznik etykiety dla botów - stąd właśnie dowiadują się, co mogą zrobić w
obrębie danej witryny, a co nie będzie mile widziane. W jego obrębie umieszczane są parametry takie jak allow i
disallow, określające zakres tego, co może, a czego nie ma indeksować robot Google.

By przekonać się, że kod Twojej strony nie wyklucza możliwości jej indeksowania, sprawdź kod strony poprzez skrót
klawiszowy ctrl + U. Jeżeli znajdziesz tam tag noindex i nofollow oznacza to, że crawl robota indeksującego nie zakończy
się sukcesem. A dlaczego ktoś chciałby celowo umieścić tam takie tagi? Powody mogą być dość zróżnicowane -
najpopularniejszym z nich jest wykorzystanie tagów na etapie konstrukcji strony. Powinny one zostać następnie usunięte,
gdyż pomyłka w tym zakresie będzie skutkować brakiem indeksowania.

Skorzystaj z narzędzi dostarczonych przez Google
Divider
Aktywne zarządzanie widocznością oraz pozycją stron internetowych przez ich właścicieli znacznie ułatwia pracę programom
Google. Nie dziwi więc fakt, iż firma przygotowała do ich dyspozycji takie narzędzia jak Google Search Console (GSC).
Jego umiejętne użytkowanie dostarczy Ci odpowiedzi na wiele pytań związanych z dostępnością strony oraz pomoże poprawić
jej funkcjonowanie tak, by była jak najlepiej oceniania przez algorytmy wyszukiwarki.

By z niego korzystać, potrzebne będzie utworzenie indywidualnego konta oraz dodanie adresu witryny, która następnie
zostanie zweryfikowana. Musi pojawić się ona w ostatecznej, dostępnej w sieci wersji. Za pomocą GSC możesz przesłać do
Google kompletną mapę Twojego serwisu, co przyspieszy działanie robotów i zapobiegnie ewentualnym błędom. Załadowanie
jej w formie podzielonych na czytelne segmenty plików dodatkowo ułatwi proces indeksowania.

Dzięki niezwykle przydatnej funkcjonalności "Pobierz jako Google" GSC przekonasz się, w jaki sposób Twoja strona
przedstawia się z punktu widzenia algorytmów wyszukiwarki. Jeśli pomiędzy wersją, którą widzą użytkownicy a tą, która
pokazuje się Googlebotowi istnieją jakiekolwiek różnice, właśnie w nich może tkwić przyczyna problemów z indeksowaniem.



Duplicate content? Treść musi się zgadzać
Divider
Występowanie na stronie duplicate content, czyli powtarzających się treści, może wpłynąć negatywnie nie tylko na pozycje
fraz kluczowych w rankingach, ale i na sam proces jej indeksowania. Warto tu zaznaczyć, że przypadkowy duplicate content
w obrębie tej samej domeny to zasadniczo coś innego, niż świadome wykorzystanie treści pojawiających się na innych
stronach, niemniej jednak w dalszym ciągu ma on znaczenie, jeśli chodzi o postrzeganie strony przez Google (więcej na
ten temat TUTAJ).

Weryfikując stronę pod kątem powielonej treści, zacznij w pierwszym rzędzie od samego adresu witryny. Jeśli nie jest on
jednolity, a występuje w kilku wersjach, dokonaj potrzebnej modyfikacji, najlepiej przy użyciu parametru Canonical bądź
przekierowania 301. Pomoże to usunąć problemy wynikające z istnienia witryny w wielu wersjach.

Divider
Jako duplicate content mogą zostać ocenione także takie treści jak powtarzający się w tej samej formie skład kosmetyku,
czy też opis produktu. Nie zawsze ich zmiana na unikalne będzie tu najlepszą drogą (np. podawanie składów w dokładnej
kolejności to wymóg wynikający z przepisów prawa UE), ale z pewnością nie zaszkodzi poszukać metod na obejście tej
sytuacji. Pamiętaj także, że umieszczanie na stronie treści, które w nachalny sposób przygotowane zostały pod
pozycjonowanie nie przedstawiając przy tym większej wartości dla użytkownika, może skutkować nałożeniem przez Google
mniej lub bardziej dotkliwych kar, w tym braku indeksacji.

Przekierowania 301 - czy tu leży powód zamieszania?
Divider
Z przekierowań 301 korzystasz za każdym razem, gdy zależy Ci na nadanie nowego kierunku ruchowi na stronie. Dzięki ich
użytkowaniu Twoi klienci nie natykają się na zniechęcające do dalszej eksploracji komunikaty o błędzie, a zostają
przeniesieni do nowej wersji podstrony. Być może wiesz już, że z systemem przekierowań mogą wiązać się tymczasowe spadki
SEO, ale to nie wszystko. Dokładne zaindeksowanie pojawiających się zmian przez roboty to proces, nie działanie
jednorazowe, zatem może się zdarzyć, że nie będzie on przebiegał bezwypadkowo.

Upewnij się, że we właściwy sposób dokonałeś przekierowania - w tym celu sprawdź zawartość pliku .htaccess. Ogólnie
można założyć, iż przekierowanie nie powinno zawierać zbyt wielu pętli, by nie powstała sytuacja, w której robot
indeksujący nie będzie w stanie dotrzeć do witryny docelowej. Jeśli do tego dojdzie, crawl Googlebota nie zakończy się
sukcesem, czego bezpośrednim efektem będzie brak strony w indeksie Google. Pamiętaj także by zapoznać się z aktualnymi
zaleceniami Google w zakresie korzystania z przekierowań 301, 302 i 307. Sprawdź przy tym protokoły zabezpieczeń używane
przez Twoje witryny.



Inne przyczyny problemów
Divider
Jeżeli robot indeksujący nie będzie w stanie pobrać dostępnych na stronie grafik czy elementów javascript, witryna może
nie zostać zaindeksowana prawidłowo. Starannie zanalizuj jej kontent, poszukując potencjalnego źródła błędów
indeksowania za pomocą wymienionego wyżej programu GSC. Następną kwestią, której należy uważnie się przyjrzeć, jest sama
prędkość ładowania strony internetowej - sprawa pozornie błaha, jednak w tym przypadku nie warto dać się zwieść pozorom.
Zbyt ciężkie strony to w oczach robotów Google element niepożądany w sieci nastawionej na użytkownika. Postaraj się
zatem, by Twoja strona główna i wszystkie podstrony ładowały się w tempie ekspresowym – do 3 sekund.


PODSUMOWANIE
Wolne ładowanie się strony może wynikać również z sytuacji, w której sam kontent waży zbyt mało w stosunku do kodu i
innych elementów konstrukcji witryny. Pamiętaj także, że na każdą stronę przewidziany został przez Google określony
budżet indeksowania witryny (crawl budget). Googlebot nie jest w stanie jednorazowo indeksować nieskończonej liczby
podstron - będzie robił to stopniowo, powracając do danej strony. Warto zatem zadbać o porządek w poleceniach
dotyczących indeksowania, aby wspomniany budżet nie wyczerpał się od razu z powodu stron, których obecność w indeksie
nie jest do niczego potrzebna, np. dotyczących cookies czy też polityki prywatności.