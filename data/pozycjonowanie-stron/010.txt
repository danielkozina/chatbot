SEO co to jest? Zrozum podstawy optymalizacji i pozycjonowania (aktualizacja 2019)
utworzone przez Szymon Słowik | 26 kwietnia 2019 | content marketing, e-biznes i strategia, Link building, SEO

1 MASZ PYTANIA ODNOŚNIE OFERTY POZYCJONOWANIA?
2 SEO – definicja i tłumaczenie
3 SEO w świecie
4 Z czego składa się SEO?
5 Off-page SEO i On-page SEO
5.1 Wybrane taktyki off-page SEO – infografika
6 Kwestie sporne wokół optymalizacji i pozycjonowania
7 Czynniki ilościowe i jakościowe w działaniach SEO
8 Narzędzia SEO
9 SEO w ujęciu strategicznym
10 Audyt SEO – co to jest?
11 Usługi SEO
12 SEO w 2019 roku
13 Dalsza lektura na temat optymalizacji i pozycjonowania
13.1 Artykuły o on-page SEO:
13.2 Artykuły o off-page:
13.3 Artykuły o treściach, współpracy z agencjami i strategii SEO:
SEO – co to jest? To pojęcie, które na zmianę pojawia się w kontekście doniesień o śmierci tej dziedziny marketingu
internetowego i doniesień o jej niezwykłej opłacalności i zwiększających się budżetach na ten kanał pozyskiwania ruchu.
Jaka jest prawda?


Nazywam się Szymon Słowik i zajmuję się SEO zawodowo od 8 lat (hobbystycznie dłużej). Przygotowałem ten wpis z myślą o
osobach rozpoczynających swoją przygodę z marketingiem w wyszukiwarkach. Ten artykuł pomoże ci zrozumieć podstawy
optymalizacji i pozycjonowania stron internetowych. Został napisany tak, aby przedstawić kluczowe zagadnienia (a w
kontekście bardziej szczegółowych kwestii odsyłać do artykułów bardziej specjalistycznych), zdefiniować najważniejsze
zagadnienia – fundamenty SEO. Został także zaktualizowany, aby przedstawić również trendy i najważniejsze zjawiska
wpływające na optymalizację i pozycjonowanie w 2019 roku (pierwotnie tekst opublikowany 21 Gru 2017.

Jeśli oprócz wiedzy szukasz także profesjonalnego wsparcia w optymalizacji i pozycjonowaniu swojej strony internetowej…



MASZ PYTANIA ODNOŚNIE OFERTY POZYCJONOWANIA?
NAPISZ DO MNIE


SEO – definicja i tłumaczenie
SEO (ang. Search Engine Optimization) to w dosłownym tłumaczeniu optymalizacja pod silnik wyszukiwarki. To proces
zorientowany na poprawę widoczności w organicznych wynikach wyszukiwania (organicznych – czyli nie tych płatnych, jak w
przypadku Google reklama w formie linków sponsorowanych AdWords). Wiele osób utożsamia SEO z procesem optymalizacji
witryny, lecz SEO to coś więcej. To zarówno poprawa technicznych aspektów witryny, rozbudowa jej treści, jak i
zdobywanie linków pozycjonujących z innych domen w sieci (przy czym jest to temat dużo szerszy niż katalogi SEO, które
są już przeżytkiem). Co na ten temat mówi Wikipedia?

Definicja SEO wg Wikipedii (podaję ja tylko jako przykład, bo we wspomnianym artykule z wiki pojawia się też wiele
sformułowań, z którymi ciężko się zgodzić – zaznaczyłem przykład na czerwono poniżej):

seo definicja wikipedia

źródło: https://pl.wikipedia.org/wiki/Optymalizacja_dla_wyszukiwarek_internetowych

SEO w świecie
W świecie przez SEO rozumie się właśnie ogół procesów związanych z budowaniem widoczności i pozyskiwaniem ruchu z
bezpłatnych wyników wyszukiwania (z tzw. SERP, czyli z angielskiego Search Engine Result Page). SEO to oddziaływanie na
wszystkie czynniki poprawiające ranking i widoczność, a nie tylko optymalizacja budowy strony. To rodzi wiele
nieporozumień.

W Polsce przyjęło się bowiem, że SEO to tylko optymalizacja strony pod kątem wyszukiwarek, czy też stricte wyszukiwarki
Google. Natomiast budowanie zaufania wyszukiwarki do strony poprzez zdobywanie linków pozycjonujących nazywa się często
po prostu pozycjonowaniem strony internetowej.

Podobna sytuacja dotyczy terminów SEO i SEM, które traktuje się rozdzielnie jako działania w wynikach bezpłatnych (SEO)
oraz reklamę w wynikach płatnych (SEM), czy też szerzej, reklamę w internecie (Google Ads to już wiele więcej niż linki
sponsorowane w wyszukiwarce). Tymczasem SEM (ang. Search Engine Markeitng – marketing w wyszukiwarkach internetowych),
to ogół działań marketingowych, na które składa się właśnie ruch organiczny oraz reklamy (określane często w
anglojęzycznych źródłach jako paid search lub PPC SEM; od PPC, czyli pay par click – opłaty za kliknięcie, będącej
podstawowym modelem rozliczeniowym w Google AdWords).

Z czego składa się SEO?
W praktyce, jak już wspomniałem, optymalizacji może podlegać:

treść tekstowa (np. gdy zmieniamy długość artykułów, ich tytuły, dodajemy słowa kluczowe itp.),
struktura witryny (gdy zmieniamy elementy nawigacji, architektury informacji),
warstwa techniczna i wizualna, a także użyteczność (szybkość witryny, responsywność, odpowiedni dobór śródtytułów,
umiarkowane stosowanie reklam itp.),
profil linków (czyli ogół odnośników prowadzących do strony z innych stron w sieci internetowej).
Zatem ograniczanie SEO do samego procesu optymalizacji kodu (czasem z uwzględnieniem meta danych i tytułów) jest po
prostu błędem merytorycznym. Czasem mówi się wręcz – optymalizacja strony pod SEO – co jasno wskazuje, że optymalizacja
jest tylko częścią składową większej całości. Link building, czyli proces pozyskiwania linków pozycjonujących, jest
immanentnym elementem SEO. Warto jednak pamiętać, że dla określenia całości tych zjawisk stosuje się w polskiej
nomenklaturze pojemne sformułowanie optymalizacja i pozycjonowanie.

W praktyce czynników pozycjonujących jest bardzo wiele. Mówi się o ponad 200, chociaż nikt chyba ich nigdy nie spisał.
Trudno by było to zrobić, ponieważ działanie algorytmu Google jest tajemnicą. Prowadząc działania SEO opieramy się na
wytycznych Google, własnych doświadczeniach, testach i analizach korelacji.

Jedną z form prezentacji czynników, które obejmuje optymalizacja SEO, jest ta tablica „pierwiastków”. Chociaż od razu
zaznaczam, że nie jest doskonała (z powodów, o których wspominałem w poprzednim akapicie):

seo co to jest

źródło: https://searchengineland.com/seotable

Off-page SEO i On-page SEO
Jak widać na zestawieniu powyżej, czynniki SEO możemy roboczo podzielić na te związane z samą stroną (on-page, czyli na
stronie) i te poza nią (off-page, czyli dosłownie poza stroną). Poszczególne czynniki też oddziałują na siebie nawzajem
i należy brać pod uwagę ich różne kombinacje. Co więcej, czynniki w zależności od niszy (konkretnego słowa kluczowego)
mogą mieć różną wagę i znaczenie.

Główne grupy czynników on-page SEO:

content – treści (głównie treści tekstowe, ale nie tylko; często stricte tworzone pod tym kątem teksty SEO)
architektura (czyli rozmieszczenie treści na stronie, linki pomiędzy zasobami)
HTML (czyli budowa strony, oczywiście nie tylko w języku HTML)
Główne grupy czynników off-page SEO:

linki prowadzące do witryny
sygnały społecznościowe*
zaufanie do domeny* (np. związane z serwerem, wiekiem domeny, sygnałami z mediów społecznościowych)
* kwestie bardziej dyskusyjne.

Na off-page SEO (czyli to, co w praktyce często jest rozumiane pod pojęciem pozycjonowanie stron) składają się głównie
różnego rodzaju taktyki zorientowane na pozyskiwanie linków:

Wybrane taktyki off-page SEO – infografika
taktyki linkowania

Chcesz wykorzystać infografikę? Skopiuj ten kod i umieść na swojej stronie, blogu etc.:

<a href=”https://www.szymonslowik.pl/seo-co-to-jest/”> <img
    src=”https://www.szymonslowik.pl/wp-content/uploads/2017/12/taktyki-linkowania.png” alt=”sposoby zdobywania
    linków”></a></br>
<p>źródło: www.szymonslowik.pl/seo-co-to-jest</p>

Kwestie sporne wokół optymalizacji i pozycjonowania
Wielu specjalistów prowadzi spory, czy poszczególne czynniki rzeczywiście wpływają na pozycjonowanie w wyszukiwarkach (w
praktyce głównie w wyszukiwarce Google), czy też jedynie korelują z wysokimi pozycjami. W praktyce stosunkowo trudno to
zweryfikować, gdyż cały czas działamy w zmieniającym się otoczeniu. Nie da się przeprowadzić analizy ceteris paribus.
Wraz z kształtowaniem przez nas jednego czynnika w ramach testu, zmieniają się czynniki zewnętrzne:

profil linków i optymalizacja stron konkurencji (z którą „bijemy” się o pozycje i nie wiadomo, czy to nasza strona
podskoczyła, czy inna spadła),
algorytm Google,
zachowania użytkowników.
To prowadzi często do wyciągania pochopnych i nieuprawnionych wniosków. Na przykład wielu marketerów w pewnym momencie
zauważa, że rozpoczęcie działań w Google AdWords wpływa na zwiększenie ruchu z wyników organicznych. Nie oznacza to
jednak, że strona stała się lepiej widoczna (więcej fraz, lepsze pozycje), a jedynie, że jest częściej wykorzystywana
(po adresie, marce). Pisałem o tym tutaj: szymonslowik.pl/wielkosc-ruchu-innych-kanalow-wplyw-seo/

Czynniki ilościowe i jakościowe w działaniach SEO
Często spotykam się z błędnym założeniem ze strony partnerów i klientów, którzy myślą, że optymalizacja to proces
jednorazowy. Otóż niektóre kwestia można poprawić i dostosować do wymogów Google jednorazowo. Na przykład mogą być to
kwestie związane z poprawieniem błędnych linków wewnętrznych (ustawienie przekierowań, zarządzanie błędami 404), zamianą
linków graficznych w menu na linki tekstowe, przyspieszeniem strony, czy wdrożeniem RWD. Jednak bardzo wiele kwestii
wymaga ciągłej, długofalowej pracy z uwzględnieniem intensywności i tempa działań konkurencji.

Chcąc efektywnie konkurować w wynikach wyszukiwania należy tworzyć treść zoptymalizowaną pod różne tematy i frazy,
kształtować optymalną strukturę serwisu i zdobywając linki. W przypadku linków pozycjonujących liczy się nie tylko ich
ilość, ale i jakość. Nie zmienia to faktu, że trzeba je zdobywać regularnie, stale.

Narzędzia SEO
Specjaliści SEO korzystają z szeregu narzędzi w procesie diagnostyki SEO, optymalizacji i pozycjonowania. Nie ma
jednego, idealnego narzędzia, czy też zestawu narzędzi, które gwarantują sukces. Po pierwsze, każdy specjalista buduje
taki zestaw programów, który mu najlepiej służy. Po drugie, nawet najlepsze narzędzia nie dadzą długofalowego sukcesu w
pozycjonowaniu, jeśli nie korzysta z nich specjalista potrafiący odczytywać, interpretować dane i przekładać je na
skuteczne taktyki optymalizacji i pozycjonowania.

Wśród popularnych narzędzi wykorzystywanych przez agencje oraz specjalistów SEO warto wymienić chociażby:

Google Search Console (kiedyś Narzędzia dla webmasterów Google)
Crawlery analizujące strukturę i wydajność strony: Sitebulb, Screaming Frog SEO Spider, a także webowe (np. Ahrefs lub
JetOctopus)
Narzędzia do analizy profilu linków: Ahrefs, Majestic, Link Research Tools, SEO SpyGlass, Moz OSE
Oprogramowanie do analizy widoczności i pozycji: Senuto, Semstorm, Semrush
Wtyczki wspierające optymalizację: Yoast SEO (dla WordPress), wtyczki do generowania sitemap (np. dedykowane wtyczki dla
PrestaShop) lub optymalizacji wydajności (WP Super Cache)
Czasem także inne elementy ekosystemu Google: Google Analytics, Google Trends, Google PageSpeed Insights, Google
Structured Data Testing Tool i inne
Narzędzia do analizy korelacji czynników i badania konkurencji (np. SurferSEO)
Wypróbuj narzędzie SurferSEO w swoich działaniach SEO, contentowych i analizie konkurencji.
SEO w ujęciu strategicznym
Z perspektywy strategicznej pozycjonowanie i optymalizacja to:

pozyskiwanie ruchu bez konieczności posiadania budżetu na każde kliknięcie (jak w przypadku reklam PPC lub kupowania
powierzchni reklamowej w portalach),
obecność w jednym z najpopularniejszych mediów, jakim jest wyszukiwarka Google,
zapewnienie punktu styku między marką i klientem w momencie, gdy ten poszukuje informacji lub konkretnej oferty (to
bardzo ważny element wędrówki klienta w niemal każdej branży).
Proces ten powinien być postrzegany jako element całej strategii digital marketingu, a nie jako pojedyncze strzały (w
tym kontekście pojawia się często sformułowanie kampania SEO, jakby to było jakieś działanie osadzone w konkretnych
ramach czasowych). Pozycjonowanie stron trwa i trwa i nie należy oczekiwać, że któregoś dnia strona będzie wystarczająco
wypozycjonowana. Pozycjonowanie stron to proces ciągły, ponieważ wyniki wyszukiwania dla każdej frazy to gra o sumie
zerowej i ciągła aktywność konkurentów zmusza i nas do ciągłej aktywności, aby ich przegonić i utrzymywać
satysfakcjonujące pozycje. Dlatego za pozycjonowanie strony należy płacić nawet gdy witryna osiągnęła satysfakcjonujące
pozycje w Google.

Audyt SEO – co to jest?
W kontekście tematyki SEO bardzo często pojawia się pytanie co to jest audyt SEO? Na ten temat dowiesz się więcej na
stronie Audyt SEO -co to jest i jakie niesie korzyści. Opisuję tam, jakie analizy przeprowadzam, aby ustalić właściwą
ścieżkę optymalizacji strony i stworzyć zarys strategii pozycjonowania.

Warto jednak nadmienić, że audyt dotyczy zarówno analizy kwestii technicznych, treści i struktury serwisu, jak i
czynników zewnętrznych (linki pozycjonujące) oraz widoczności strony w czasie.


Analiza linków, widoczności i estymowanego ruchu organicznego na https://www.bdsklep.pl/spozywcze; źródło: Ahrefs.com

Usługi SEO
Jeśli już wiesz, czym jest SEO i chcesz nawiązać współpracę w oparciu o transparentne warunki i z uwzględnieniem innych
celów strategicznych twojego biznesu, to napisz do mnie. Bardzo chętnie pomogę.

W zapytaniu ofertowym napisz koniecznie, o jaki serwis chodzi, jakie tematy Cię interesują (słowa kluczowe, kategorie
produktów / usług), jaki przewidujesz na wstępie budżet oraz opisz bieżącą sytuację firmy, a otrzymasz bezpłatną wycenę
pozycjonowania. Zawsze współpracę zaczynam od audytu SEO. Czas oczekiwania na audyt to zwykle ok. 2 miesiące od
przesłania zapytania (w zależności od bieżącej kolejki).

Audyt SEO obejmuje analizę kodu strony, analizę treści i słów kluczowych pod kątem dotarcia do potencjalnych klientów,
badanie profilu linków i analizę konkurencji w wyszukiwarce Google. Wszystko po to, aby w dalszej perspektywie móc
prowadzić efektywny link building i pozycjonować twoją stronę w celu osiągnięcia wysokich pozycji. Zajmuję się zarówno
pozycjonowaniem stron www B2B, jak i e-commerce. Nie specjalizuję się w pozycjonowaniu lokalnym.

Usług pozycjonowania i optymalizacji nie brakuje na polskim rynku. Wykonawców są tysiące. W każdym pomniejszym mieście
znajdzie się agencja SEO. Niemniej zawsze decydując się na współpracę trzeba pamiętać o odpowiedniej weryfikacji firmy.
Agencje te często są de facto agencjami interaktywnymi, które tworzą strony www (mniej lub bardziej fachowo), a do tego
dosprzedają marketing w social media, reklamę Google Ads czy właśnie SEO.

SEO w 2019 roku
Nie jestem zwolennikiem pisania o trendach na poszczególne lata, bo to albo mówienie oczywistości albo zaklinanie
rzeczywistości. W SEO to często wróżenie ze szklanej kuli. Na pewno jednak warto brać pod uwagę szereg czynników
zmieniających krajobraz marketingu internetowego wokół nas.

Absolutnie nie jest tak, że przychodzi jakiś trend w SEO i należy zaniechać dotychczasowych działań (analizy słów
kluczowych, optymalizacji treści, technical SEO etc.). Zwykle te nowości są dodatkiem, który pozwala z potencjału strony
internetowej wycisnąć jeszcze więcej. Myślę, że kluczowe czynniki, które należy brać pod uwagę to:

Wyszukiwanie konwersacyjne (i głosowe) – hasła wpisywane przez użytkowników mogą coraz częściej przybierać formę
naturalnych pytań (how to… itp.). Tu polecam wykorzystanie Ahrefs Questions, Senuto – Generator Pytań, czy po prostu
Answer The Public do wyszukiwania tego typu zwrotów i umieszczania ich w treści swoich artykułów.
Rozbudowa pod kątem topical authority (przy jednoczesnym optymalnym wykorzystaniu dystrybucji page rank na stronie, aby
nie rozcieńczyć za bardzo mocy linków pozycjonujących na zbyt wiele podstron).
Rich snippets i SXO – w dobie coraz większej ekspozycji reklam Google Ads (kiedyś AdWords) i widgetów Google, coraz
większe znaczenie ma przykuwanie uwagi w wynikach wyszukiwania. Dlatego nawet będąc nawet na pierwszej pozycji warto
zadbać o wygląd snippetów, aby zgarniać parę procent ruchu więcej.
Optymalizacja pod kątem zaangażowania – redukcja bounce rate z wyników organicznych, zachęcanie użytkownika do sesji
wieloodsłonowych, wejścia wgłąb serwisu i nie wracania do SERP-ów.
Dalsza lektura na temat optymalizacji i pozycjonowania
Jeśli chcesz poszerzać swoją wiedzę na temat pozycjonowania i optymalizacji, czyli szeroko rozumianego SEO, to polecam
zacząć od następujących tematów, o których pisałem na niniejszym blogu oraz blogu mojej agencji Takaoto:

Artykuły o on-page SEO:
Rola słów kluczowych w SEO
Samodzielny audyt SEO z wykorzystaniem Google Search Console
Analityka za pomocą Google Search Console – nowy zakres danych
Szybkość ładowania strony a pozycjonowanie i jakość ruchu
SXO – Search Experience Optimization
Optymalizacja przy użyciu narzędzia SurferSEO
Tuzy SEO, czyli pierwsze miejsce w Google w paru krokach
Jak zdobywać ruch z wyszukiwarki, gdy nikt nie szuka twojej oferty
SEO dla strony typu one-page / landing page
Dwell time – dowiedz się co to jest? Czy należy mierzyć? Jak?
Artykuły o off-page:
Gdziekolwiek idziesz, cokolwiek robisz – zdobądź tego linka
Linki z Whitepress – jak się pozycjonować niskim kosztem dzięki artykułom eksperckim
Analiza konkurencji w SEO
Guest blogging jako narzędzie SEO
Page Rank – czy umarł i jakie ma znaczenie dla SEO
Pozycjonowanie w rozliczeniu za pozycje – czemu nie jest w Twoim interesie i powinieneś o nim zapomnieć
Czy wybór domeny TLD ma wpływ na SEO?
Czy firma SEO może usunąć linki po zakończeniu współpracy?
Anchor text, czyli tekst zakotwiczenia w pozycjonowaniu, a kary za nienaturalne linki
Marketing szeptany na forach – linki z forów i komentarzy na blogach – jak znaleźć właściwe miejsca?
SEO PR, czyli 5 prostych taktyk, dzięki którym PR-owcy mogą wspierać SEO
Artykuły o treściach, współpracy z agencjami i strategii SEO:
Pozycjonowanie sklepu internetowego oraz Najczęstsze błędy w SEO sklepu internetowego
Marketing B2B – czemu warto postawić na inbound
SEO copywriting i content marketing – różnice
Etapy pozycjonowania serwisu internetowego
Bezpieczne i legalne pozycjonowanie – czyli jakie?
Rola marki w SEO
Pozycjonowanie i optymalizacja dla blogerów, czyli jak pozycjonować blog
Pozycjonowanie Śląsk – test I
Pozycjonowanie stron – test II
Marketing internetowy – test III
Może cię zainteresować także to obszerne opracowanie tłumaczące w szerszym zakresie, czym jest pozycjonowanie stron, a
także zawierające wybrane case studies, dzięki którym zrozumiesz, w jaki sposób może przebiegać ten proces: Skuteczne
pozycjonowanie w Google – zasady, porady i case study.