Nowa aktualizacja danych strukturalnych wskazuje nowy, silny trend w SEO
Narzędzie służące do testowania danych strukturalnych zostało zaktualizowane 1 maja. Zmiany dotyczą przede wszystkim
branży kulinarnej. Kilka dni później, 3 maja na blogu dla webmasterów pojawiła się informacja o nowych możliwościach dla
stron z przepisami kulinarnymi. Zachęca się w nim do przesyłania sformatowanych receptur do Asystenta Google. Autor
artykułu, Earl J. Wagner, inżynier oprogramowania, przekonuje o zaletach optymalizacji tego typu witryn dla wyszukiwania
głosowego.

4 ważne właściwości danych strukturalnych dla stron kulinarnych:
Kategoria - wskazanie rodzaju posiłku, np. deser czy danie główne
Kuchnia - dotyczy rodzaju czy regionu kuchni, np. śródziemnomorska czy azjatycka
Wideo - dodanie tego wskaźnika pokazuje nacisk na dodawanie większej ilości treści z filmami
Słowa kluczowe - ta właściwość budzi największe kontrowersje, Metatagi słów kluczowych z uwagi na największą możliwość
nadużyć, zostały w ostatnich latach zmarginalizowane.Dlatego tym bardziej dziwi taka rekomendacja Google.
Asystent Google i Google Home zmienią strategie SEO?
Wirtualni asystenci nadal są w Polsce mało popularni ze względu na brak tego typu urządzeń obsługujących język polski. W
krajach anglojęzycznych popyt na nie stale rośnie i ten trend został szybko zauważony przez Google. Ostatnim krokiem w
stronę wyszukiwania głosowego jest umożliwienie zakupu biletów kinowych bezpośrednio przez Asystenta Google. Wg VoiceLab
ilość urządzeń głosowych na rynku amerykańskim zwiększyła się o ponad 312% w okresie między 2016 a 2017 rokiem.

Czy wpłynie to realnie na polskie strony? Póki nie zostaną wprowadzone na rynek urządzenia przystosowane do języka
polskiego, raczej nie można oczekiwać rewolucji. Jest to jednak ważna informacja dla seowców pracujących na rynku
zagranicznym. Także rodzime firmy mające aspiracje międzynarodowe powinny zastanowić się nad przemyśleniem obecnej
strategii SEO. Możliwe, że już niedługo optymalizacja pod wyszukiwanie głosowe będzie równie istotna, jak obecnie
dostosowanie do urządzeń mobilnych.