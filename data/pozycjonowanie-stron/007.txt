Content marketing w praktyce - 34 narzędzia, które pomogą Ci tworzyć skuteczne treści
Dobry content marketing, czyli jaki?

Content marketing jest na fali. Mniejsze i większe firmy zdały sobie sprawę z jego siły, nie zawsze rozumiejąc jego
fenomen. Jako copywriter wiele razy spotkałam się ze sformułowaniami typu "chcielibyśmy ciekawe treści pod SEO".
Tylko... dobrego contentu nie tworzy się pod SEO. Treści, w moim przypadku teksty, by wykorzystały 100% swojego
potencjału, powinny być tworzone z myślą o odbiorcy. "Pod SEO" oznacza jedynie dostosowanie formy, by była ona przyjazna
dla wyszukiwarki. Czynników, które wpływają na pozycjonowanie się treści, jest sporo: znaczniki meta, unikalność,
czytelność, poprawność ortograficzna, linki wewnętrzne i zewnętrzne, waga zdjęć... By mieć pewność, że wszystkie aspekty
zostały wzięte pod uwagę, warto korzystać z narzędzi, które ułatwiają cały proces.

Narzędzia do content marketingu - do it like a pro

W internecie dostępnych jest cała masa dobrych narzędzi pomocnych w optymalizacji treści. Nie wymienię nawet połowy z
nich, podobne listy regularnie publikuje chociażby Hubspot. Zachłystując się nowymi narzędziami jak zabawkami, łatwo
stracić z oczu cel, dobry content, który spełni swoje zadanie. Te przykładowe cele to np. wyższa pozycja na frazę, nowi
klienci, wzrost sprzedaży produktu, budowanie marki. Codziennie korzystam z kilkunastu narzędzi, bez których nie
wyobrażam sobie pracy. Nieco rzadziej, ale regularnie z kilkunastu następnych — w zależności od zadania. Pokaże Ci
proces tworzenia tekstu pod SEO od początku do końca. Od pomysłu na temat, aż do publikacji.

Spis treści
Jak znaleźć pomysł na content

Tytuł i znaczniki meta

Research

Słowa kluczowe

Optymalizacja tekstu

Multimedia

Jak znaleźć pomysł na content
Wolna ręka w zakresie znalezienia tematu może być dobrodziejstwem lub przekleństwem. Najgorsze, co można zrobić, to
czekać na przypływ weny. Wiem, że na jej temat są różne teorie, ale w przypadku tekstu użytkowego jest się bardziej
rzemieślnikiem niż artystą. Oczekiwanie natchnienia bywa fantastyczną przykrywką dla lenistwa :)

Jest kilka dróg do ustalenia tematu tekstu:

Analiza pozycji na frazy lub fraz, po których wyszukiwana jest strona

To jedna z moich ulubionych metod szukania tematu na treści i jednocześnie najszybsza. Sprawdź pozycje dla strony, na
której będziesz publikować lub zobacz, czy nie było ostatnio wejść z ciekawych zapytań.

Narzędzia SEO:

Seostation (http://www.seostation.pl/)

Po ogólnej analizie sytuacji można zdecydować się na dwie drogi. Content powiązany z frazą o tendencji rosnącej lub
przeciwnie, podratowanie frazy o słabszej sytuacji.

Google Analytics (https://www.google.com/analytics/)

Sprawdzenie trendów

Sprawdzenie, o czym się mówi i wstrzelenie się w modny temat to zupełnie inne podejście.

Narzędzia do analizy trendów:

Quora (https://www.quora.com/)

Answer the public (https://answerthepublic.com/)

Trendy google (https://trends.google.pl/trends/)

Buzzsumo (https://app.buzzsumo.com/)

Sotrender (https://www.sotrender.com/pl/)

Pocket (https://getpocket.com/)

… wyszukiwarka Google

Analiza bieżących potrzeb

Tu akurat nie potrzebujesz żadnych narzędzi. Chcesz zachęcić klienta do zakupu nowego produktu? Poinformuj na blogu
firmowym o jego wprowadzeniu. Albo lepiej, Napisz, jakie problemy rozwiązuje jego zakup, jakie potrzeby zaspokaja. Byłeś
na konferencji branżowej i chcesz budować swój wizerunek jako eksperta? Napisz relację z imprezy, opisz swoje wrażenia.

Dobry temat na tekst to połowa sukcesu dla Wojtka Wawrzaka, prawnika kreatywnych i blogera (https://prakreacja.pl/):

"Z mojego punktu widzenia kluczowy jest dobór tematu, który powinien odpowiadać rzeczywistemu pytaniu wpisywanemu w
wyszukiwarkę. Dobrze dobrany temat sprawia, że artykuł jest popularny, chętnie udostępniany, odwiedzany, a co za tym
idzie, wyżej pozycjonuje się w wyszukiwarce. [...] Na początku wspierałem się narzędziami, planerem słów kluczowych i
semstorm, obecnie dostaję na tyle dużo zapytań, że tematów realnie potrzebnych nie brakuje. :)"

Wojciech Wawrzak

Wojtek zwrócił uwagę na bardzo ważną kwestię. Często szukamy tematu daleko. Wspieramy się analizami, raportami lub (w
najgorszym przypadku) - kierujemy się tym, co nam się wydaję, że może być interesujące dla odbiorcy, nie sprawdzając
tego nijak. Jeżeli tylko mamy możliwość, tematu poszukajmy we własnej skrzynce odbiorczej, w pytaniach otrzymywanych od
klientów. Przekładając to na grunt ecommerce — sprawdź, o co najczęściej pytają Twoi klienci w zapytaniach lub przez CC.

2. Tytuł i znaczniki meta.
Od pomysłu na tekst do tytułu jest jeszcze daleka droga. Pierwotny tytuł nie zawsze nadaje się na title. Jeżeli Twoja
strona jest na Wordpressie, w optymalizacji całego tekstu, pomoże Yoast SEO. To jedna z najpopularniejszych wtyczek SEO.
Jest też jednym z ulubionych narzędzi Urszuli Bielskiej-Phelep, właścicielki Urszula Marketing i założycielki grupy Blog
Firma:

"Moim ulubionym narzędziem do optymalizacji treści na stronie i w postach blogowych jest przede wszystkim wtyczka Yoast
SEO, której używam regularnie za każdym razem, kiedy coś publikuję u siebie. Nie muszę przy niej zastanawiać się, jak i
gdzie wrzucać słowa kluczowe w moich tekstach, gdyż Yoast SEO przedstawia mi to od razu. Pokazuje on listę miejsc oraz
szczegółowo wyjaśnia, gdzie mam wstawić słowa kluczowe oraz w jakich ilościach. Jeśli to robię, zapala się przy punkcie
z listy zielone światełko, jeśli nie — jest ono czerwone. Następnie otrzymuję ogólną ocenę za cały post w postaci
zielonego, żółtego lub czerwonego światełka/kropki. Widzę od razu rezultaty tych działań na stronie, mam bowiem
najwyższe statystyki wejść właśnie z wyszukiwarki Google."

Urszula Bielska Phelep, (http://urszula-phelep.com/)

Co, jeżeli nie korzystasz z Wordpressa? Polecam Seomofo ( http://www.seomofo.com/snippet-optimizer.html), który
zoptymalizuje SERPY.

3. Research.
Rzetelny tekst bez researchu nie istnieje. By napisać kilka tysięcy znaków z sensem, w większości przypadków należy
najpierw kilkadziesiąt tysięcy znaków przeczytać. Jak się w tym nie pogubić? Ja używam kilku rozwiązań:

Pocket

Evernote (https://evernote.com/intl/pl )

Pinterest (najrzadziej) (https://pl.pinterest.com/)

osobny folder na notatki i linki

4. Słowa kluczowe
Słowa kluczowe to dla mnie bardzo szeroki temat. Nie sprowadza się on jedynie do ustalenia podstawowej frazy. Często w
samym tekście są ukryte zwroty, które można zastąpić bardziej popularnymi w wyszukiwarce synonimami. Uwaga! Wiem, że
czasami kusi, by użyć wiele razy tego samego słowa. Jednak tekst ma być przyjemny w odbiorze dla użytkownika. Jest to
wartość dużo wyższa niż natężenie frazy, które może okazać się za duże.

Narzędzia dla optymalizacji słów kluczowych:

Google trends

Planer słów kluczowych Google (https://adwords.google.com/intl/pl_pl/home/tools/keyword-planner/)

Keywordtool.io (https://keywordtool.io/)

WordCounter (https://wordcounter.net/) - do sprawdzenia natężenia fraz

5. Optymalizacja tekstu.
Po napisaniu każdego tekstu obowiązkowo sprawdzam go za pomocą kilku narzędzi dla copywriterów:

Languagetool (https://www.languagetool.org/pl/).

Automatyczna korekta tekstu to coś, co czego mam zawsze dystans.Jest to jedyna strona, która warta uwagi, ale nie warto
wierzyć na ślepo każdej podpowiedzi. Co nie zmienia faktu, że nawet najlepszy czasami zgubi przecinek.

Hemingwayapp (http://www.hemingwayapp.com/)

Sprawdza czytelność tekstu. Wskazuje które zdania są za długie. Istnieje polski odpowiednik, Jasnopis
(http://www.jasnopis.pl/). Jednak do Hemingwaya zdążyłam się już przyzwyczaić.

Wordcounter (https://wordcounter.net/)

Liczenie liczby słów mogę sprawdzić w Hemingwayu, Wordcounter jest wygodniejszy. Dodatkowy plus — sprawdza natężenie
fraz w tekście

Copyscape (https://www.copyscape.com/ ), Plagiat Checker od Small Seo Tool
(https://smallseotools.com/plagiarism-checker/)

Nie mam większego zaufania do żadnego antyplagiatu. Tych dwóch używam zawsze, gdy piszę na temat techniczny i boję się
przypadkowo użyć sformułowań wyczytanych przy researchu.

6. Multimedia
Zdjęcia, grafiki czy video to must have. W najlepszym wypadku masz lub umiesz zrobić swoje zdjęcia, które nie zostały
nigdy wcześniej opublikowane. Jeżeli nie, drugim wyjściem są stocki, koniecznie z licencją CC-0. Jest kilka banków
zdjęć, z których korzystam. Równie często zaglądam po inspiracje do dwóch obszernych list, które szczerze polecam:

Gdzie szukać ładnych zdjęć? 52 darmowe stocki - One little smile
(https://onelittlesmile.pl/2015/04/gdzie-szukac-adnych-zdjec-42-darmowe.html)

Banki z darmowymi zdjęciami - Jacek Kłosiński (http://klosinski.net/banki-z-darmowymi-zdjeciami/)

do obróbki zdjęć online - Pixlr (https://pixlr.com/)

zmniejszanie wagi zdjęć - TinyJPG https://tinyjpg.com/ (choć częściej korzystam z opcji zapisu PIxlr)

Slideshare ( https://www.slideshare.net/)

Giphy (https://giphy.com/)

Gotowy tekst jest przygotowany do publikacji. Czy to już wszystko? Niezupełnie, teraz czas na dystrybucję treści, o
której już kiedyś pisałam. Mam nadzieję, że zaproponowane przeze mnie narzędzia Ci się przydadzą. Może nie wymieniłam
jakiegoś, bez którego to Ty nie wyobrażasz sobie pracy? Jestem ciekawa, jak Ty pomagasz sobie w pracy.

Pamiętaj, content dla contentu to gra niewarta świeczki. Kiedy poświęcasz tyle energii na optymalizację tekstu, postaraj
się też, by był on rzetelny, dał czytelnikowi wartość. Nie zaśmiecajmy internetów tylko po to, by natężenie frazy
kluczowej się zgadzało. Uważam, że żadne narzędzie nie zastąpi recenzji drugiej osoby. Jeżeli tylko masz możliwość dać
gotowy tekst do przeczytania koleżance z działu, siostrze czy mężowi, to śmiało. W najgorszym wypadku samo przeczytanie
na głos tekstu pozwoli nam wyłapać ostatnie „perełki”.

To jest mój sposób na „content like a pro”. Jeżeli uważasz, że ten tekst może się komuś przydać, będę Ci wdzięczna za
każdą formę udostępnienia go.

Jeśli chcesz aby SeoNinja wykonał dla Ciebie kampanię Content Marketingową, prześlij swoje zgłoszenie na tej podstronie:
http://seoninja.pl/wycena/ - czekamy na Ciebie:)