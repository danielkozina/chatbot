22 elementy Must Have - To powinien wdrożyć dobry sklep internetowy
Zasadniczo wiedza od wielu lat jako fundament, pozostaje ta sama. Pojawiają się jednak nowe narzędzia i nowe
technologie, z których wiele firm z jakiegoś powodu nie korzysta. Czasem niewiele potrzeba, aby podnieść % sprzedaży w
sklepie czyli współczynnik konwersji o 10%, co w przypadku wielu sklepów może oznaczać np. dodatkowe 5000 czy 10 000 zł
przychodu miesięcznie.

Postanowiłem zebrać w jedną całość elementy związane zarówno z obsługą sklepu jak i elementami promocji czy niektórymi
sekcjami obszerniejszego marketingu. Tym sposobem powstała lista obowiązkowych elementów, które wg mnie każdy sklep
internetowy powinien posiadać.

Spis treści:
Obietnica marki

Wiarygodność (O nas, kontakt)Zaufanie (zdjęcia pracowników)

Metodologia promocji

Dyspozycyjność obsługi (odpowiadanie na e-maile)

Program lojalnościowy

Dobry regulamin

Prezentacja kategorii

Prezentacja produktu

Seo Optymalizacja strony głównej

Seo Optymalizacja kategorii

Seo Optymalizacja produktu

Link Building

Landing page najlepszych produktów

System ratowania koszyków

System zbierania bazy e-mail

Partnerów influancer marketingu

Remarketing dynamiczny

Responsywność

Dobrą stronę produktu

Opinie użytkowników

Różne opcje płatności

Wysyłka



1. Obietnica marki
Statystycznie najczęściej widocznym elementem w sklepie internetowym jest logotyp, który jednocześnie powinien spełniać
rolę obietnicy marki. To, co zobaczy użytkownik przy logotypie, jest miejscem, które dobrze zapamięta. To, co klient tam
zobaczy powinno być spójne z polityką firmy, jaką reprezentujesz. Każda firma powinna mieć swoją kulturę, swoje zasady i
Ty powinieneś to przedstawiać za pomocą swojej obietnicy.





Przykładowe logotypy





2. Wiarygodność
Sklep, który posiadasz musi wyglądać wiarygodnie i wzbudzać zaufanie. Na rynku widzę wiele sklepów internetowych, które
mają bardzo ubogie lub w ogóle nie posiadają informacji "O nas" a zakładka "kontakt" posiada ubogi formularz kontaktowy,
gdzie nie widać nawet telefonu.

Zadbaj o to, żeby zakładka "O nas" posiadała rozbudowane informacje. Pamiętaj, że warto jest umieścić zdjęcia Twojego
biura lub magazynu a może sklepu stacjonarnego, jeśli taki posiadasz. Pomimo, iż zakupy dokonywane są drogą
elektroniczną, to każdy chce wiedzieć, kto pracuje po drugiej stronie i jak wygląda.



3. Metodologia promocji
Prawie każdy klient potrzebuje odpowiednich bodźców zakupowych. Jeśli nie posiadasz promocji lub promocje organizowane
są w sposób nieskoordynowany, prawdopodobnie wiele na tym tracisz lub nie zyskujesz tyle, ile mógłbyś zyskać. Cykliczne
i odpowiednio skoordynowane promocje sprawią, że w okresach, kiedy społeczność ma intencję zakupową, chętnie użytkownicy
kupią też u Ciebie.



4. Dyspozycyjność obsługi
Od czasu do czasu spotykam się z klientami, którzy prowadzą dobrze prosperujące sklepy internetowe i czasem pytam, jak
sprawdza się czat na stronie, który mają zainstalowany. Słyszę często odpowiedź, że czat jest zainstalowany, ale nie
mamy czasu odpowiadać... No cóż, zasadniczo to tak, jak byś wszedł do sklepu stacjonarnego podszedł do kasy a
ekspedientka byłaby wczytana w jakieś e-maile od klientów. Zapytałbyś ją o coś, a ta by nie zareagowała, jak byś się
wtedy czuł? Przykład jest oczywiście przesadzony, ale klienci piszący na czacie oczekują odpowiedzi. Kiedy nikt się nie
zgłasza czują się po prostu ignorowani. Z całą pewnością warto też zaznaczyć wyraźnie dla klienta w jakich godzinach
pracuje sklep.





Przykład dobrego informowania klienta o godzinach pracy sklepu

5. Program lojalnościowy
Czy darzyło Ci się kiedyś, że miałeś zatankować paliwo ale nie zatankowałeś na stacji "A" tylko na stacji "B" bo właśnie
na stacji "B" miałeś kartę na punkty, które zbierasz? Założę się, że wielu z Was tak miało. Podobnie jest w przypadku
programu lojalnościowego w sklepie internetowym. Każdy lubi oszczędzać lub wydawać mniej, dzięki punktom, jakie może i
powinien u Ciebie zbierać.





Źródło: http://www.tnsglobal.pl/programy-lojalnosciowe-w-polsce/



6. Dobry regulamin
Zostały przeprowadzone badania, które mówią, że regulamin sklepu internetowego czyta około 10% użytkowników przed
dokonaniem zakupu. Zasadniczo jest to dużo i mało. 10% z 1000 klientów rocznie daje już 100 klientów i to może być już
znaczna kwota w obrocie firmy. Z drugiej jednak strony, źle skonstruowany regulamin może Tobie jako właścicielowi sklepu
przysporzyć wielu niepotrzebnych kłopotów. Sklepy nie wiedzą często jakie elementy powinien mieć dobry i fachowy
regulamin, aby chronił zarówno Ciebie jak i Twojego klienta.



7. Prezentacja kategorii
Rozprowadzenie ruchu w sklepie jest tak samo ważne jak budowanie lejków sprzedażowych. Zresztą w pewnym sensie jest z
nimi powiązane. Zadbaj o to, żeby Twoi użytkownicy mogli płynnie poruszać się po Twoim sklepie. Dzięki temu nie tylko
zyskasz zadowolenie potencjalnych klientów czy większy współczynnik konwersji, ale zasadniczo robot wyszukiwarki również
będzie miał zdecydowanie bardziej ułatwione zadanie.



Przykład dobrze rozpisanego drzewa kategorii wg. Zalando



Wchodząc coraz głębiej drzewa kategorii mamy zarówno dodatkowe podkategorie jak i filtry



8. Prezentacja produktu
Wyobraź sobie, jak wygląda Twoja droga kiedy idziesz do supermarketu. Z pewnością idziesz z zamiarem kupna konkretnych
produktów a wychodzi z innymi, których nie planowałeś. Są pewne badania, które mówią, że w marketach około 60% zakupów
to zakupy nieplanowane. Dzieje się tak za sprawą dobrze ulokowanych produktów i ich dobrego wyeksponowania. Ty
powinieneś robić tak samo w swoim sklepie. Zastanów się, czy produkty które oferujesz są dobrze zaprezentowane. Czy ich
opisy są dobrze wykonane oraz czy widok produktu jest odpowiednio atrakcyjny. Na ten temat powstał już artykuł na
Seoninja.pl, link znajduje się poniżej. Z ważniejszych elementów przypomnę jedynie:

- 72% klientów zapoznaje się przed zakupem z informacjami o produkcie (PWC, 2016 r., Klient w świecie cyfrowym)

- na polskim rynku działa ponad 20 tys. sklepów internetowych (Biznode.pl;
http://www.bisnode.pl/news/raport-bisnode-nt-e-commerce-w-polsce/)

- dla 48% klientów motywacją do zakupów przez internet jest większa ilość informacji o produkcie (link do źródła:
https://ecommercepolska.pl/files/9414/6718/9485/E-commerce_w_polsce_2016.pdf)

Przeczytaj artykuł https://seoninja.pl/495/skuteczne-opisy-produktow.html



9. Seo Optymalizacja strony głównej
Bardzo ważnym elementem jest też optymalizacja sklepu dla wybranych fraz kluczowych. Dzięki dobrej optymalizacji
jesteśmy w stanie zyskać nawet 40% więcej niż gdyby takiej optymalizacji nie było. Dobra optymalizacja może sprawić, że
sama strona główna będzie widoczna na kilkadziesiąt lub nawet kilkaset fraz kluczowych.



Jeden ze sklepów, który pozycjonujemy. Screen pokazuje że sama strona główna jest widoczna na 420 słów kluczowych





10. Seo Optymalizacja kategorii
Jeśli zdecydujesz się prowadzić sklep bez dobrze wykonanej optymalizacji, prawdopodobnie tracisz bardzo dużo zasobów.
Sklepy z dobrze wykonaną optymalizacją nawet wskutek działań marketingowych a bez pozycjonowania są w stanie generować
20% więcej przychodów niż gdyby takich zabiegów nie miały wykonanych. Dodatkowo, jeśli dobrze zoptymalizowane kategorie
są wspierane przez link building – pozycjonowanie, wówczas efekty mogą być spektakularne.



Na przykładzie sklepu Renee, widzimy 364 frazy kluczowe w top 10 tylko dla jednej kategorii



11. Seo Optymalizacja produktu
Często obserwuję branże i być może Wy też obserwujecie kiedy to produkty mają tak dużą rozpoznawalność, że w gruncie
rzeczy lepiej by było pozycjonować same produkty niż kategorie zawierające ogólne słowa kluczowe. Decydując się na
pozycjonowanie produktów, nie tylko zwiększasz swoje szanse na to, że ktoś kupi Twój produkt, bo go zna ale też
podnosisz prawdopodobieństwo wypozycjonowania takich fraz kluczowych.



Popularne wózki dziecięce



12. Link Building
Oczywiście bezwzględnie jednym z kluczowych obszarów pozycjonowania jest sam proces linkowania domeny. Na przestrzeni
lat opracowaliśmy autorski system wg metodologii White Seo. Dzięki temu mamy pewien powielany model skutecznej metody
pozycjonowania. Tego typu metodologia nie tylko skutecznie pozycjonuje, ale też generuje ruch i konwersje na stronach
naszych sklepów jak i sklepów naszych klientów. Dokładnie taki sam system polecam i Tobie. We własnym zakresie
skorzystaj z usług firmy lub specjalisty, który takie usługi za Ciebie wykona.







Zapytaj o pozycjonowanie sklepu





13. Landing page najlepszych produktów
Kiedyś mówiło się raczej, ze są to tzw strony satelitarne. Dziś bardziej odpowiednim słowem będzie landing page. Myślę w
gruncie rzeczy, że zasadność jest ta sama, jeśli tylko efektem końcowym ma być promowanie określonego produktu w
wyszukiwarce Google. Dla najlepszych produktów, warto wykonać dedykowaną mini stronę, która będzie wąską specjalizacją i
taki właśnie będzie zbierała ruch.



14. System ratowania koszyków
Nie wiem czy wiesz, ale znam sklepy internetowe, których procent porzuconych koszyków wynosi aż 80%. Czyli na każde 100
dodań do koszyka, sukcesem kończy się zaledwie 20. Idąc dalej taką właśnie kalkulacją wyobraź sobie, że sklep ma obroty
na poziomie 50 000zł miesięcznie i jest to efekt tych 20% zakupów. Czyli gdyby odzyskać tylko 10% okazuje się, że w
skali roku sklep jest w stanie zarobić dodatkowe 20 000 miesięcznie czyli 240 000 rocznie. Niby małe sumy a jaką wielką
różnice sprawiają.



Źródło: https://baymard.com/lists/cart-abandonment-rate

Komentarz: Baymard Institute szacuje, że w roku 2016 aż 69% koszyków zostało średnio porzuconych



15. System zbierania bazy e-mail
Ten, kto posiada własną społeczność jest w pewnym sensie zabezpieczony. Wyobraź sobie, że istnieją firmy, które swoją
całą sprzedaż opierają tylko i wyłącznie na sprzedaży za pośrednictwem kanału Allegro. Są też takie firmy, które
korzystają tylko i wyłącznie z kanału Facebook. A co by się stało, gdyby w pewny momencie Facebook „uciął” zasięgi do
minimum? Co by się stało, gdyby Allegro tak mocno podniosło stawki za swoje usługi, że nie opłacałoby się wystawiać
aukcji? W tym momencie wygra ten, kto posiada własne zasięgi, a jednym ze sposobów uzyskania tak silnych zasięgów jest
właśnie własna baza adresów e-mail.



16. Partnerów influancer marketingu
Obecnie influancer marketing, albo lepiej mikro influancer marketigng, cieszy się ogromny zaufaniem. Dzieje się tak za
sprawą pewnego trendu, który ma obecnie miejsce. Pomyśl, poczuj czy usłysz od znajomych sytuację, kiedy to 100 blogerów
„mówi” o tym samym? Oznacza to, że kiedy 2 dużych influancerów mówi o tym samym to prawdopodobnie możesz mieć wątpilości
czy jest to prawda. Jeśli jednak 100 małych o tym mówi, to po pierwsze oni są za mali, żeby robić to dla reklamy a po
drugie nie jest prawdopodobnie możliwe, żeby 100 osób kłamało. Tak właśnie działa siła mikroinfluancer marketing.



17. Remarketing dynamiczny
Mówi się, że osoba za nim podejmie decyzję zakupową, musi spotkać się z produktem lub marką nawet 6-7 razy. Wynika to z
tego, że w pierwszym etapie nikt nie zna Twojego produktu. Później każdy szuka różnych dowodów na to, że Twój produkt
jest dobry lub swoich powodów na to, że produkt jest warty zakupu i takie powody składają się nawet z 6 kroków
właśnie...



18. Responsywność
Są badania, które pokazują, że obecnie ponad 60% użytkowników korzysta w tej chwili z telefonów komórkowych, oglądając
Twój sklep czy stronę www. Bardzo często zdarza się też, że nawet jeśli ktoś nie kupuje z Twojego sklepu za pomocą
telefonu komórkowego to jednak przed zakupem ogląda w pracy produkt z telefonu a zakupów dokonuje już z urządzenia
stacjonarnego. Wyobraź sobie zatem sytuację, kiedy Twój potencjalny klient ogląda Twój produkt, ale jednak sklep
wyświetla się tak źle, że wychodzi z niego. Myślisz, że dokona wówczas zakupu?





Przykładowy screen Analytics, ktory pokazuje dominację ruchu mobilnego nad desktopowym

19. Dobrą stronę produktu
Strona produktu z punktu widzenia jego zaprezentowania powinna zawierać kilka kluczowych elementów:

- opis seo produktu
Produkt powinien być opisany poprawnie z punktu widzenia seo, powinien być przede wszystkim unikalny i zawierać
odpowiednie nagłówki i śródtytuły. Ponadto należy pamiętać, aby poszczególne produkty nie kanibalizowały fraz
kluczowych.







- prezentacja zdjęć
Każdy potencjalny klient, za nim dokona zakupu chciałby w pewnym sensie doświadczyć go jeszcze przed zakupem. Dlatego
tak ważne jest to, żeby produkt który sprzedajesz miał możliwie naturalne zdjęcie, na których potencjalny klient może
sam siebie zobaczyć.







- bezpieczeństwo
Każdy klient chce się czuć bezpiecznie na etapie zakupu. Dlatego tak ważne są elementy zapewniające klientowi poczucie
bezpieczeństwa.



20. Opinie Użytkowników
Nic tak dobrze nie wzbudza zaufania, jak dobre opinie zadowolonych klientów. Największe sklepy już wiedzą, jak dobrze
działa taki mechanizm.





Niektóre sklepy posiadają nawet 150 000 opinii



21. Różne opcje płatności
Już w roku 2015 badania przeprowadzone przez Gemius dowiodły, że dla 54% użytkowników sklepów internetowych, możliwość
wyboru wielu różnych metod płatności ma ogromny wpływ na decyzje zakupowe.



Źródło: https://www.gemius.pl



22. Wysyłka
Te same badania wskazują też, że aż 62 % osób chętniej dokonywałoby zakupów przez internet, jeśli tylko koszty dostawy
będą jeszcze niższe. Jeśli chodzi natomiast o czas oczekiwania na dostawę to jako problem wskazuje 38 % badanych w
sieci.