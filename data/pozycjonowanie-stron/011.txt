Kiedy moja strona będzie w TOP10, czyli ile trwa pozycjonowanie? Wypozycjonowanie strony lub sklepu internetowego na
konkurencyjne słowa kluczowe może zająć naprawdę sporo czasu, dlatego też osoby, które są zainteresowane
pozycjonowaniem, powinny uzbroić się w cierpliwość. Jeżeli jakaś agencja SEO obiecuje wysokie pozycje w wyszukiwarce
Google w bardzo krótkim czasie, to istnieje duże prawdopodobieństwo, że korzysta ona z "black hat SEO". Z praktycznego
punktu widzenia oznacza to, że nasza strona może szybko zostać ukarana filtrem albo banem.

Ile trwa pozycjonowanie strony?
Divider
Czas wypozycjonowania naszej strony na wybrane słowa kluczowe zależy od bardzo wielu elementów, dlatego też bardzo
trudno jest odpowiedzieć na pytanie - ile trwa seo? Jak powszechnie wiadomo największy wpływ na czas wypozycjonowania
naszej witryny ma przede wszystkim konkurencyjność wybranych fraz. Są branże, w których można szybko się wypromować, jak
i również są branże, w których mnóstwo firm pozycjonuje się na wybrane słowa kluczowe, dlatego też wyprzedzenie
wszystkich konkurentów musi nieco potrwać. Warto wspomnieć również i o tym, że zdecydowanie szybciej pozycjonują się
frazy lokalne niż globalne.



Od czego zależy prędkość wypozycjonowania mojej strony?
Divider
Na prędkość wypozycjonowania strony duży wpływ ma profesjonalizm agencji SEO. Zatrudniając doświadczonych pozycjonerów
mamy pewność, że w bezpieczny i szybki sposób trafimy na wysokie pozycje w wyszukiwarce Google. Pamiętać należy również
i o tym, że na rynku jest wiele firm, które specjalizują się w pozycjonowaniu w określonej branży. Można znaleźć
specjalistów, którzy zajmują się wyłącznie pozycjonowaniem stron związanych z medycyną, deweloperką albo branżą
samochodową.

Historia strony ma znaczenie
Divider
Mało osób zdaje sobie sprawę z tego, że na prędkość wypozycjonowania strony duży wpływ ma także jej historia. Jeżeli
nasza witryna pozycjonowana była wcześniej nieetycznymi metodami, to odbudowanie do niej zaufania może sporo kosztować.
Pozbycie się niskiej jakości linków zewnętrznych i usunięcie ewentualnych filtrów algorytmicznych może znacząco wydłużyć
pozycjonowanie witryny. Z drugiej strony Google promuje domeny z długą historią, dlatego też teoretycznie łatwiej i
szybciej jest wypozycjonować stare domeny, niż nowo zarejestrowane.

Utrzymanie wysokich pozycji
Divider
Każdy kto zajmuje się pozycjonowaniem bardzo dobrze zdaje sobie sprawę z tego, że zdobycie wysokich pozycji to dopiero
połowa drogi do sukcesu. Bardzo ważne jest również to, aby je utrzymać przez długi okres czasu. Algorytmy Google cały
czas się zmieniają, dlatego też nieustannie należy pracować nad swoimi stronami. Pamiętać należy również i o tym, że
nasza konkurencja nie śpi, dlatego też zaprzestanie pozycjonowania może spowodować wyraźne spadki w rankingu Google.



Jak przyśpieszyć pozycjonowanie?
Divider
Jeżeli uruchomimy nową stronę albo dodamy wartościowe treści, to warto skorzystać z Google Search Console, aby
przyśpieszyć indeksację. Dobrym pomysłem jest również przygotowanie mapy strony. Jest to idealny wybór przede wszystkim
dla tych osób, które posiadają sklepy internetowe z dużą ilością podstron do zaindeksowania. Mało osób zdaje sobie
sprawę również z tego, że prędkość indeksowania swojej strony można poprawić poprzez linkowanie wewnętrzne. Warto
postawić na dział aktualności i nowe produkty, które powinny znaleźć się na pierwszej stronie. Doskonale sprawdzi się
również wielopoziomowe menu oraz linki sitewidowe do najważniejszych podstron. Warto zastanowić się również nad
wdrożeniem danych strukturalnych.

Strony RWD
Divider
Responsywny szablon stron jest jednym z coraz ważniejszych czynników rankingowych, dlatego też warto zadbać o to, aby
nasze witryny prawidłowo wyświetlały się na wszystkich urządzeniach mobilnych. Brak mobilnej wersji strony albo szablonu
RWD może nie tylko wydłużyć pozycjonowanie strony, a nawet obniżyć pozycje w wynikach organicznych. Pamiętać należy
również i o tym, że pozycje w wynikach mobilnych mogą nieco różnić się od tych na urządzeniach desktopowych. Dzięki
responsywnej stronie można pozyskać wielu dodatkowych klientów, którzy korzystają z urządzeń mobilnych. Aby sprawdzić
czy nasza witryna prawidłowo wyświetla się na telefonach i tabletach warto skorzystać z "testu optymalizacji mobilnej".

Szybkość ładowania strony
Divider
Aby przyśpieszyć pozycjonowanie strony warto najpierw usprawnić jej ładowanie, a dokładniej mówiąc skrócić czas
ładowania się witryny. Szybkość ładowania jest jednym z kolejnych elementów, który wpływa na pozycje w wynikach Google.
Właściciele urządzeń mobilnych nie zawsze mają dostęp do szerokopasmowej sieci, dlatego też warto zadbać o to, aby nasze
strony szybko się ładowały. Przy pomocy narzędzia PageSpeed Insights można błyskawicznie sprawdzić jak nasze strony
oceniane są przez Google właśnie pod katem ładowania się strony. Dzięki PageSpeed Insights można otrzymać wiele cennych
podpowiedzi co poprawić na stronie, aby przyśpieszyć jej pozycjonowanie.

Bezpieczeństwo witryny i SSL
Divider
Jeżeli nasz sklep albo serwis udostępnia ważne dane, to zadbać należy o bezpieczeństwo. Dla Google bezpieczeństwo
użytkowników jest priorytetem, dlatego też witryny z SSL są lepiej promowane. Stosowanie popularnego protokołu HTTPS
może nie tylko przyśpieszyć pozycjonowanie strony, ale również pozytywnie wpłynąć na jej pozycje. Jeżeli wdrażamy
dopiero SSL, to pamiętać należy o przekierowaniu użytkowników ze starej wersji na nową.



Region ma znaczenie
Divider
Na to ile trwa pozycjonowanie wpływ ma również kraj. Nieco inaczej wygląda pozycjonowanie w Polsce, a nieco inaczej w
USA albo Niemczech. Osoby, które chcą pozycjonować swoje strony w kilku różnych państwach powinny rozejrzeć się za
agencjami SEO, które specjalizują się właśnie w tego typu usługach. Bez dobrej znajomości europejskiego i światowego
rynku SEO czas wypozycjonowania strony może się wydłużyć.

Zmiany algorytmów Google
Divider
Dla większości agencji SEO największą zmorą są oczywiście zmiany algorytmów Google. W dużej mierze to właśnie z powodu
częstych zmian algorytmu bardzo trudno jest odpowiedzieć na pytanie ile trwa SEO. Nawet najlepsza strategia
pozycjonerska po zmianach algorytmu Google może nie przynieść satysfakcjonujących wyników. Warto korzystać z usług
takich agencji, które na bieżąco podążają za wszelkimi nowinkami w SEO i nieustannie szkolą swoich pracowników.

Pozyskiwanie linków zewnętrznych
Divider
W pozycjonowaniu, oprócz porządnej optymalizacji witryny, kluczem do sukcesu jest również pozyskiwanie mocnych linków
zewnętrznych. Przy mocno konkurencyjnych frazach trzeba oczywiście pozyskać dużą ilość wartościowych linków. Niestety
nie można tego zrobić w bardzo krótkim czasie, ponieważ w ten sposób można narazić się na filtr. Na lepszej pozycji są
starsze domeny, które przez lata budowały swoje zaufanie zdobywając linki z wartościowych źródeł. W przypadku nowych
stron należy zachować dużą ostrożność, aby nie narazić się na kary. W pierwszej kolejności warto pozyskiwać takie linki,
które nie tylko poprawią nasze pozycje w wyszukiwarce Google, ale również pomogą pozyskać nowych użytkowników.



Ile w rzeczywistości trwa SEO?
Divider
Jak wspomniano powyżej, istnieje bardzo wiele różnych czynników, które mają bezpośredni wpływ na to, jak długo trwa
pozycjonowanie. W przypadku prostych słów kluczowych pierwsze zmiany można zaobserwować już po 2 tygodniach. Zazwyczaj
wystarczy porządna optymalizacja tytułów i metatagów, dzięki którym można pojawiać się na wybrane słowa kluczowe. Przy
frazach regionalnych, gdzie nie ma dużej konkurencyjności, można wskoczyć na czołowe pozycje wyłącznie dzięki
wartościowym tekstom, bez potrzeby pozyskiwania dużej ilości linków zewnętrznych. Problemy pojawiają się dopiero wtedy,
gdy w grę wchodzą mocno konkurencyjne słowa kluczowe. Tutaj na satysfakcjonujące efekty niekiedy trzeba poczekać nawet
kilkanaście miesięcy. W obu przypadkach systematyczna praca i cierpliwość jest kluczem do sukcesu.

Nie tylko link building
Divider
Jeżeli chodzi o działania na zewnątrz witryny, to warto postawić nie tylko na mocne linki zewnętrze. W dzisiejszych
czasach bardzo dużą rolę odgrywa również działanie w mediach społecznościowych. W wielu branżach opłaca się założyć blog
tematyczny, dzięki któremu będzie można zwrócić uwagę potencjalnych użytkowników i poprawić linkowanie wewnętrzne. Przy
bardzo konkurencyjnych frazach kluczowych warto pomyśleć również o postawieniu własnego zaplecza. Niestety zbudowanie
porządnego zaplecza SEO zajmuje sporo czasu i pieniędzy, dlatego jest to rozwiązanie jedynie dla tych osób, które myślą
długofalowo o swoim biznesie.

Pozycjonownanie za efekt czy abonament?
Divider
Firmy SEO rozliczają się ze swoimi klientami za efekt albo w abonamencie. W tym pierwszym przypadku należy pamiętać o
tym, że agencji SEO zależeć będzie na jak najszybszym wypozycjonowaniu naszej strony do top 10, co oczywiście nie zawsze
będzie dla nas najlepszym wyborem. Jak wspomniano powyżej, przy dość agresywnym pozycjonowaniu można narazić się na
filtr lub ban. Bezpieczniejszym rozwiązaniem jest zatrudnienie doświadczonej firmy, która oferuje abonament. Na rynku
jest wiele firm, które łączą obie formy rozliczenia, dzięki czemu płaci się za abonament + premie za efekt.


Czy warto postawić na pozycjonowanie?
Divider
Pozycjonowanie w dzisiejszych czasach jest najskuteczniejszą formą promocji, dlatego też warto postawić na SEO nawet
wtedy, gdy na satysfakcjonujące efekty trzeba będzie poczekać nawet kilka miesięcy. Jakie korzyści daje SEO:

- zwiększenie sprzedaży oferowanych towarów i usług
- poprawienie pozytywnego wizerunku swojej marki
- poznanie potrzeb swoich potencjalnych klientów
- poprawienie komunikacji z klientami

JAK BŁYSKAWICZNIE POJAWIĆ SIĘ NA PIERWSZEJ STRONIE WYNIKÓW GOOGLE?
Osoby, które nie chcą czekać tygodniami na wysokie pozycje w wynikach organicznych, mogą oczywiście skorzystać z
kampanii linków sponsorowanych. Dzięki Ads można pojawić się na pierwszej stronie wyników Google od razu po uruchomieniu
nowej kampanii. Jest to doskonała propozycja przede wszystkim dla tych osób, które prowadzą sezonowy biznes. Dzięki Ads
można dowiedzieć się również, czy wybrane słowa kluczowe w rzeczywistości generują ruch i czy warto na nie się
pozycjonować w organikach.