Pozycjonowanie lokalne – na czym polega? - Pozycjonowanie lokalne jest częścią SEO w rozumieniu ogólnym, czyli
pozycjonowania stron w wyszukiwarkach internetowych. O tym, co wpływa na pozycjonowanie strony pisaliśmy wcześniej.
Dzisiaj zajmiemy się SEO ukierunkowanym na lokalne działalności i małe firmy.

Czym jest pozycjonowanie lokalne?
Divider
Ze wstępu wiesz już, że jest to część SEO w obrębie strony internetowej. Nastawione jest na dany region wyników
wyszukiwania. Czyli wdraża się działania SEO, mające na celu umieścić stronę internetową jak najwyżej w wynikach
wyszukiwania na dane słowo kluczowe dla danego regionu, np. pozycjonowanie stron Poznań. Ta sama zasada dotyczy słów
kluczowych długiego ogona, jak na przykład sprawdzona firma w pozycjonowaniu stron internetowych w Poznaniu. Uogólniając
- pozycjonowanie lokalne to proces nastawiony na SEO strony dla danego regionu (województwa) lub miasta.



Na czym polega pozycjonowanie lokalne?
Divider
Same w sobie działania są zbliżone do tych, jakie wdraża się przy pozycjonowaniu ogólnym. Aby jednak pozycjonowanie
przebiegło prawidłowo, trzeba wziąć pod uwagę kilka rzeczy:

Geolokalizacja: polega na lokalizacji miejsca użytkownika, w jakim się znajduje i na tej podstawie wyświetla mu wyniki
wyszukiwania. Na przykład potencjalny klient znajduje się w Poznaniu: po wpisaniu frazy w wyszukiwarkę “tworzenie stron
www”, powinien otrzymać listę z najwyżej ocenianymi firmami w Poznaniu. Do geolokalizacji w dużej mierze przyczynia się
wizytówka firmy w Google Maps. Właśnie dzięki temu Google jako pierwsze w wynikach wyszukiwania wyświetla lokalne firmy.
Jednak mocniejszym sygnałem dla Google są tak zwane pytania geolokalizacyjne - i tutaj już nie ma znaczenia lokalizacja,
w jakiej znajduje się dany użytkownik. Kiedy zostanie wpisana fraza tworzenie stron internetowych Poznań, użytkownik
otrzyma listę firm z Poznania zajmujących się tworzeniem stron internetowych - niezależnie od miejsca, w jakim się
znajduje. Przykładowo może być w Gdańsku, jednak dzięki zapytaniom ukierunkowanym na miasto Poznań otrzymuje wyniki
wyszukiwania właśnie z tego miasta.

Divider
Badanie rynku i konkurencji: ustalenie kluczowych fraz do pozycjonowania należy rozpocząć od rozeznania na lokalnym
rynku firm, szczególnie tych zbliżonych usługami czy ofertą do firmy pozycjonowanej.
Link building lokalny: należy opracować strategię budowania linków lokalnych. Na przykład na regionalnych stronach
internetowych, forach czy katalogach firm dla danego miasta. Dzisiaj może katalogowanie firm nie ma już tak dużego
znaczenia dla SEO jak kiedyś, jednakże nie zaszkodzi zadbać o ten aspekt. Należy jednak pamiętać, aby w każdym katalogu
firma miała unikalny opis, aby nie tworzyć duplicate content.
Odległość użytkownika: ma ona wpływ na wyświetlanie firmy w wynikach wyszukiwania lokalnego. Szczególnie jeśli jest to
wyszukiwanie mobilne. Im bliżej potencjalnego klienta znajduje się firma, tym większe prawdopodobieństwo, że zostanie
ona wyświetlona jako pierwsza.

Pozycjonowanie lokalne? Ale po co mi to?
Divider
To najlepszy sposób, aby dotrzeć do lokalnego, potencjalnego klienta w internecie. W obecnych czasach ok. 88% osób
korzystających ze smartfona wyszukuje firmy lokalne za pomocą wyszukiwarek internetowych. Z kolei 78% z tych osób
dokonuje zakupu lub korzysta z wyszukanej usługi. Świat przeniósł się do internetu i będąc właścicielem firmy musisz być
tego świadomy.

Po co pozycjonować lokalnie?
Divider
Dotarcie do lokalnego klienta
Generowanie sprzedaży
Budowanie znajomości marki na tle konkurencji
Zwiększenie świadomości marki wśród odbiorców lokalnych
Wsparcie działań SEO ogólnych (i odwrotnie)
Minimalizacja kosztów kampanii marketingowych
Poniżej znajdują się informacje, czego najczęściej szukają użytkownicy lokalni. Nie zapominajmy również, że użytkownicy
lokalni to nie tylko okoliczni mieszkańcy, ale także turyści szukający atrakcji i lokali w danym mieście.

Wyszukiwanie lokalne względem urządzeń (komputer, tablet, smartfon) - najczęściej wyszukiwane rzeczy:




Oprócz konkretnych branż, wśród statystyk możemy wyróżnić również dane mówiące o tym, jakich informacji o danej firmie
oczekuje potencjalny klient. Na wykresie poniżej zostały przedstawione najważniejsze dane względem użytkowników:


Godziny w jakich działa firma - 56%
Promocje, oferty specjalne i zniżki - 37%
Opinie i recenzje - 33%
Aktualna strona internetowa danej firmy - 26%
Co jest jeszcze ważne przy lokalnym pozycjonowaniu firmy?
Divider
Jednym z ważniejszych czynników wpływających na pozycjonowanie są działania prowadzone on-site. Ważne są tak samo dla
pozycjonowania lokalnego, jak i ogólnego. Różnią się tylko ustawieniami, frazami kluczowymi i późniejszym wdrażaniem
strategii link buildingu. Oczywiście wspomniany link building to już działania off-site (poza stroną).

Wizytówka Google Moja Firma i widoczność w Google Maps to również czynniki wspomagające lokalne pozycjonowanie. I wbrew
pozorom są bardzo znaczące - dlaczego, wyjaśniamy poniżej. Najpierw omówimy, co kryje się za tajemniczymi działaniami
on-site.



Divider
Działania on-site to aspekty, które należy wdrożyć w obrębie strony internetowej. Zaliczamy do nich między innymi: adres
siedziby firmy i telefon kontaktowy, dane strukturalne, meta tagi, słowa kluczowe, optymalizację treści na stronie oraz
implementację Mapy Google.

Wszystkie wymienione czynniki są składową mającą wpływ na pozycjonowanie lokalne:

Adres firmy i numer do kontaktu - powinien znajdować się w stopce, ale można go umieścić również na górze strony.
Obowiązkowo w zakładce KONTAKT. Oprócz tego, że automatycznie podnosimy wiarygodność firmy (klient ma poczucie, że firma
fizycznie istnieje i może ją sprawdzić) to jest to jasny komunikat dla robotów o lokalizacji, w jakiej firma się
znajduje.
Dane strukturalne - to informacje niewidoczne dla użytkowników stron internetowych, ale widoczne dla robotów
wyszukiwarek.
Meta tagi i słowa kluczowe - powinny być dobrane tak, aby opisywały lokalizację firmy - Miasto, powiat, gmina,
województwo itd. Należy jednak pamiętać, jaki cel lokalny zakładamy. Czy firma ma być pozycjonowana na dane miasto,
województwo itd. Natomiast słowa kluczowe z kolei powinny być dobrane w sposób naturalny, czyli bez dziwnych kombinacji
typu „Firma XYZ Poznań to miasto doznań”. Takie połączenie wygląda wręcz komicznie.
Divider
Implementacja map Google - mapę Google najlepiej umieścić w zakładce KONTAKT. Dzięki temu użytkownik w łatwy sposób może
określić dokładną lokalizację firmy względem swojego położenia.
Link building - jest to działanie poza stroną firmy, czyli działanie off-site. Jest to budowanie bazy linków
prowadzących do strony firmowej z innych stron internetowych. W SEO lokalnym należy skupić się na pozyskiwaniu linków z
lokalnych stron internetowych.


Divider
Optymalizacja treści na stronie - "Dobre treści obronią się same" - Tak mówią... A my to potwierdzamy! Każdy
zaciekawiony wpisem czytelnik to potencjalny klient. Jednak żeby takiego czytelnika zaciekawić, należy go znaleźć!
Wystarczy zrobić bardzo “prostą” rzecz - pisać treści zgodne z wytycznymi SEO. Na tym polega optymalizacja treści.
Oprócz ogólnych zasad pisania pod pozycjonowanie stron internetowych, w SEO lokalnym należy dołączyć do tekstów frazy
kluczowe. Frazy te muszą być związane z miejscowością w jakiej znajduje się firma. Oczywiście zachowując przy tym
naturalność i estetykę w odczuciu czytanych tekstów.
Przykład:
Tytuł: Najlepsze lody w trójmieście!

Fraza kluczowa: lody w Gdyni.

Treść: Lodziarnia Bajka jest jedną z trzech najlepszych w trójmieście. Według ankietowanych to właśnie w Bajce zjesz
najsmaczniejsze lody w Gdyni.

Ważne jest, aby umieszczenie frazy kluczowej było naturalne. Jeśli tak nie będzie, gwarantujemy, że czytelnik to zauważy
i słusznie będzie miał poczucie, że tekst jest kierowany głównie do robotów wyszukiwarek, a nie do niego bezpośrednio.

Google Moja Firma - darmowa wizytówka
Divider
Dzięki założeniu wizytówki Google Moja Firma Twoja firma zostanie wyświetlona w mapach Google. Umożliwia to również
dodanie opinii i recenzji użytkownikom, którzy skorzystali już z jej usług. Co więcej, zakładając wizytówkę, należy
uzupełnić takie informacje jak adres firmy, godziny jej funkcjonowania, adres strony internetowej. Oprócz tego można
opisać działalność firmy i usługi, jakie oferuje. Dane można uzupełnić o zdjęcia siedziby lub asortymentu, jeśli taki
oferuje. Można też wstawić logo.

Ważną możliwością jaką daje wizytówka od Google jest interakcja z użytkownikami. Ludzie często zadają pytanie o
działanie firmy, asortyment, możliwość płatności kartą, itp. Dzięki wizytówce przedsiębiorca może odpowiadać na te
pytania bezpośrednio.


PODSUMOWANIE
Poprawne wdrożenie pozycjonowania lokalnego sprawi, że firma będzie widoczna w internecie, a tym samym stanie się
wiarygodna dla użytkowników. Samo pozycjonowanie umożliwi budowanie świadomości marki wśród lokalnych klientów, co
przełoży się na bezpośredni zysk firmy.